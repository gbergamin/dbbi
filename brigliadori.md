![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](brigliadori.jpg){height="250"}

## Brigliadori, Piergiorgio

(Meldola FC 25 febbraio 1941 - Forlì 17 dicembre 2006)

Dopo aver conseguito il diploma al Liceo classico di Forlì si iscrisse
alla Facoltà di lettere e filosofia dell\'Università di Firenze, ma non
concluse poi gli studi universitari.\
Entrò per concorso, nel 1972, alla Biblioteca comunale \"Aurelio Saffi\"
di Forlì, dove si occupò soprattutto del Fondo Piancastelli, al
principio collaborando con Luigi Elleni e dopo la sua morte diventandone
responsabile.\
Pubblicò insieme ad Elleni, negli *Inventari dei manoscritti delle
biblioteche d\'Italia*, la descrizione in sei volumi delle \"Carte
Romagna\" del Fondo (1979-1980), e promosse varie mostre, convegni ed
iniziative culturali, oltre a svolgere una costante, competente e
generosa attività di assistenza e informazione per gli studiosi e i
ricercatori nel campo degli studi storici e letterari.\
Oltre a contribuire a numerose mostre e ai relativi cataloghi, curò con
Pantaleo Palmieri gli atti del convegno *Carlo Piancastelli e il
collezionismo in Italia tra Ottocento e Novecento* (Bologna: Il Mulino,
2003) tenuto nel novembre 1998.\
Nel maggio 2018 gli è stata intitolata la sala delle \"Carte Romagna\"
della Biblioteca Saffi.

Alberto Petrucciani

*La biblioteca come servizio: in ricordo di Piergiorgio Brigliadori*, a
cura di Arnaldo Bruni e Fausta Garavini. Bologna: CLUEB, 2009. 399 p.:
ill. (Testi e studi di filologia e letteratura; 13). ISBN
978-88-491-3164-2. Contiene fra l\'altro: Arnaldo Bruni, *Memoria di
Piergiorgio Brigliadori*, p. 9-15.

*[Piergiorgio
Brigliadori](https://www.forlipedia.it/piergiorgio-brigliadori/)*. In:
*Forlipedia*, 12 giugno 2018,
\<https://www.forlipedia.it/piergiorgio-brigliadori/>. Comprende il
ricordo di Arnaldo Bruni e una testimonianza di Fausta Garavini.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2011-05-19, ultimo aggiornamento 2020-05-08, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/brigliadori.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
