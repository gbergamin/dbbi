![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](baccini.jpg){height="250"}

## Baccini, Giuseppe

(Barberino di Mugello FI 7 aprile 1851 -- Firenze 17 novembre 1922)

Laureato in farmacia, esercitò questa professione a Firenze, come
titolare dell\'antica farmacia del Canto alle Rondini, fino agli anni
Novanta. Nello stesso periodo fu anche regio delegato scolastico nel
Mugello.\
Lavorò alla Biblioteca nazionale centrale di Firenze come impiegato
straordinario dal 1899 alla fine del 1903 (salvo una breve interruzione
nei primi mesi del 1903), entrando nei ruoli della carriera esecutiva
delle biblioteche governative dal 1º gennaio 1905, con la qualifica di
ordinatore/distributore di 5ª classe. Alla fine del 1919 venne promosso
coadiutore.\
Nella Biblioteca nazionale, dove rimase fino alla morte, fu responsabile
per molti anni della compilazione dei registri del materiale dato in
lettura e curò, sotto la supervisione di [Podestà](podesta.htm),
l\'Archivio della letteratura italiana, ordinando e descrivendo in
particolare il carteggio di Raffaello Lambruschini donato alla
biblioteca dagli eredi Ricasoli.\
Pubblicò il carteggio di Cambray Digny e altre corrispondenze
ottocentesche, edizioni delle prediche del Savonarola e degli scritti di
Bartolomeo Corsini, vari lavori letterari e storici, raccolte di
aneddoti e curiosità. Collaborò assiduamente alla «Rivista delle
biblioteche» e al giornale «La Nazione» e fu anche ispettore ai
monumenti per il Mugello.\
Un fondo di sue carte, con numerose lettere di corrispondenti, è
conservato alla Biblioteca nazionale centrale di Firenze; un altro fondo
di circa 3000 lettere, per lo più di suoi corrispondenti, è conservato
nella Biblioteca Marucelliana di Firenze.

Alberto Petrucciani

A. \[Angelo\] De Gubernatis. *Dictionnaire international des écrivains
du jour*. Florence: Niccolai, 1891, vol. 1, p. 116.

Manfredo Baccini. *Un eroe della volontà: Giuseppe Baccini*. Rocca S.
Casciano: Cappelli, \[1904?\]. 7 p.

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 57.

*Dizionario bio-bibliografico dei letterati e giornalisti italiani
contemporanei*, compilato da Teodoro Rovito. Napoli: Tipografia Melfi &
Joele, 1907, p. 26.

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 16.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 24.

\[*Necrologio*\]. «Bollettino delle pubblicazioni italiane ricevute per
diritto di stampa dalla Biblioteca nazionale centrale di Firenze», n.
258 (dic. 1922), p. xlvij.

Giovanni Casati. *Dizionario degli scrittori d\'Italia: dalle origini
fino ai viventi*. Vol. 1. Milano: Ghirlanda, \[1925\], p. 68.

*[Carteggio Giuseppe
Baccini](http://www.maru.firenze.sbn.it/CarteggioBaccini.htm)*, a cura
di Marta Carnovale, nel sito della Biblioteca Marucelliana di Firenze.
Con l\'inventario del carteggio.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2005-12-29, ultimo aggiornamento 2023-01-28, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/baccini.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
