<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Rinaldi, Angelo Maria</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 000531.SB&AP creato -->
<!-- 010414.AP revisione -->
<!-- 010824.AP revisione -->
<!-- 041225.AP aggiunto Ricordiamo -->
<!-- 060108.AP aggiunte varie e Bellini in bibliografia -->
<!-- 100712.AP aggiunto fondo e varie -->
<!-- 120127.AP aggiunto bgrafia Diz. e varie -->
<!-- 120207.AP aggiunte -->
<!-- 130112.AP ritocchi -->
<!-- 130819.AP aggiunto Donati P. -->
<!-- 200422.AP ritocchi -->
<!-- 210306.AP ritocchi e firmato AP -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<DIV ALIGN="CENTER">
<H3>Dizionario bio-bibliografico dei bibliotecari italiani del XX secolo</H3>
<BR>
<H2>Rinaldi, Angelo Maria</H2>
<P>(Trescore Balneario BG 10 luglio 1900 &ndash; Treviglio BG 30 ottobre 1967)</P>
</DIV>

<P>Studi&ograve; al Seminario vescovile di Bergamo, avendo tra gli insegnanti anche Angelo Roncalli, il futuro Giovanni XXIII, e frequent&ograve; poi il biennio di Scienze sociali all'Universit&agrave; cattolica di Milano, dove consegu&igrave; il diploma di biblioteconomia.<BR>
Alla fine della Prima guerra mondiale prese parte alle operazioni in Albania e sub&igrave; un periodo di prigionia a Tepeleni.<BR>
Lavor&ograve; per oltre trent'anni alla Biblioteca civica di Treviglio, che diresse dal marzo 1933. Nei primi anni riordin&ograve; la Biblioteca, che dopo trent'anni di chiusura al pubblico e dispersioni era stata provvisoriamente ordinata e riaperta nell'ottobre 1929, e si adoper&ograve; per un notevolissimo incremento dei lettori e dei prestiti. Per il suo sviluppo il Comune fece costruire un nuovo edificio, destinato ad accogliere tutti gli istituti culturali cittadini, che venne inaugurato nell'ottobre 1935; nell'occasione pubblic&ograve; una breve relazione su &laquo;Accademie e biblioteche d'Italia&raquo;.<BR>
Si deve a lui, nel dopoguerra, anche l'istituzione delle biblioteche rionali e dei posti di prestito nelle frazioni.<BR>
Venne collocato a riposo con il 1&ordm; luglio 1966 ma continu&ograve; a collaborare all'attivit&agrave; della Biblioteca, come consulente, fino alla morte.<BR>
Socio dell'Associazione italiana biblioteche dal 1933, fu assiduamente presente ai suoi congressi nell'anteguerra e poi ancora negli anni Cinquanta e Sessanta.<BR>
Fu anche ispettore bibliografico onorario e collabor&ograve; dal 1963 al 1966 con la sede di Milano dell'Ente nazionale per le biblioteche popolari e scolastiche per lo sviluppo delle biblioteche comunali nella provincia di Bergamo e la formazione professionale dei bibliotecari.<BR>
Studioso di storia locale e del Risorgimento, di Tommaso Grossi e del Manzoni, fu autore di varie pubblicazioni, tra le quali una guida di Treviglio e alcuni contributi basati sul materiale documentario conservato nella Biblioteca civica e nell'Archivio storico, e collabor&ograve; all'&laquo;L'Eco di Bergamo&raquo; (fin dal 1924) e al settimanale &laquo;Il popolo cattolico&raquo; di Treviglio. Fu membro della Societ&agrave; storica lombarda (dal 1937) e dell'Ateneo di Bergamo (dal 1945).<BR>
Fu anche impegnato nell'Azione cattolica e in varie opere sociali, durante la Resistenza fu membro del CLN e nel dopoguerra ebbe cariche direttive nelle ACLI e nei sindacati.<BR>
Un fondo di sue carte di carattere storico &egrave; conservato alla Biblioteca civica di Bergamo.</P>

<P ALIGN="RIGHT">Alberto Petrucciani</P>

<FONT SIZE="-1">
<P>Teresa Rogledi. <I>Ricordo di Angelo Maria Rinaldi</I>.  &laquo;Bollettino d'informazioni AIB&raquo;, 7 (1967), n. 6, p. 163 (che lo dice morto il 1&ordm; novembre).</P>
<P>Giovanni Bellini.  <I>Angelo Maria Rinaldi</I>.  &laquo;La parola e il libro&raquo;, 51 (1968), n. 2, p. 119-120.</P>
<P>e. a. [Ettore Apollonj]. <I>... Ricordiamo</I>.  &laquo;Almanacco dei bibliotecari italiani&raquo;, 1969, p. 110-111: 110.</P>
<P>Giuliana Donati Petteni.  <I>Lo storico Angelo Maria Rinaldi</I>.  &laquo;Atti dell'Ateneo di scienze lettere ed arti di Bergamo&raquo;, 36 (1971/72), p. 297-311. Commemorazione tenuta all'Ateneo il 2 marzo 1972, con l'elenco delle pubblicazioni. Pubblicato nel 1974.</P>
<P>Giorgio De Gregori - Simonetta Butt&ograve;. <A HREF="/aib/editoria/pub065.htm"><I>Per una storia dei bibliotecari italiani del XX secolo: dizionario bio-bibliografico 1900-1990</I></A>. Roma: Associazione italiana biblioteche, 1999, p. 148-149 (voce di Giorgio De Gregori).</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2000-05-31, ultimo aggiornamento 2021-03-06, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/rinaldi.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>