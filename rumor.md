![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

Dizionario bio-bibliografico dei bibliotecari italiani del XX secolo

![\[Ritratto\]](rumor.jpg){height="250"}

## Rumor, Sebastiano

(Vicenza 29 maggio 1862 -- Gerusalemme 17 giugno 1929)

Sacerdote, ordinato il 31 gennaio 1886, dopo gli studi classici al Liceo
di Vicenza e quelli teologici al Seminario cittadino, si dedicò
soprattutto agli studi bibliografici, letterari e di storia locale.\
Vicebibliotecario della [Biblioteca
Bertoliana](/aib/stor/teche/vi-civ.htm) di Vicenza dal luglio 1890, ne
divenne direttore dal dicembre 1925, succedendo a [Domenico
Bortolan](bortolan.htm).\
Fece parte della Società bibliografica italiana dal 1899 fino almeno al
1911. Socio dell\'Associazione dei bibliotecari e direttori di musei e
archivi comunali e provinciali, dopo il suo primo Congresso, tenuto a
Padova nel 1925, fece parte della delegazione che si recò a Roma per
incontrare il ministro della pubblica istruzione. Fu poi tra i
presidenti del 2º Congresso nazionale, tenuto a Bologna nel 1928.\
Fu anche presidente della Commissione direttiva del Museo civico di
Vicenza e della Commissione conservatrice dei monumenti, socio della
Deputazione di storia patria per le Venezie (corrispondente dal 1889,
effettivo dal 1894 e poi dal 1910 per molti anni consigliere),
dell\'Ateneo veneto, dell\'Accademia Olimpica e dell\'Accademia degli
Agiati di Rovereto.\
Accurato bibliografo e studioso delle glorie della città, tra le sue
pubblicazioni hanno particolare importanza i tre volumi dedicati a *Gli
scrittori vicentini dei secoli XVIII e XIX* (Venezia 1905-1909) e la
*Bibliografia storica della città e provincia di Vicenza* (Vicenza 1916,
con supplemento nel 1923). Fu autore inoltre di numerosi saggi su
Antonio Fogazzaro, di cui fu devoto amico, Giacomo Zanella e altri
scrittori.\
Lasciò la sua biblioteca e le sue carte (con i manoscritti di Fogazzaro
e i materiali raccolti sullo scrittore) al Museo civico, dal quale
furono trasferite alla Biblioteca Bertoliana.

Simonetta Buttò

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 1274 e 156\*.

Sebastiano Rumor. *Gli scrittori vicentini dei secoli decimottavo e
decimonono*. Venezia: Tip. emiliana, 1905-1908, vol. 2, p. 711-725
(elenco delle pubblicazioni).

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 279.

Sebastiano Rumor. *Bibliografia storica della città e provincia di
Vicenza*. Venezia: Pont. Tip. S. Giuseppe, 1916, p. 394-410 (elenco
delle pubblicazioni).

*Chi è?: dizionario degli italiani d\'oggi*, Roma: A. F. Formiggini,
1928, p. 417.

Giovanni Casati. *Scrittori cattolici italiani viventi: dizionario
bio-bibliografico ed indice analitico delle opere*. Milano: Ghirlanda,
1928, p. 69-70.

C. F. \[Carlo Frati\]. *Necrologio*. «La bibliofilia», 31 (1929), n.
8/9, p. 351-352.

Giuseppe De Mori. *Mons. Sebastiano Rumor*. «Archivio veneto», serie 5ª,
59 (1929), n. 9/10, p. 427-429.

Piero Nardi. *Sebastiano Rumor*. «Giornale storico della letteratura
italiana», 94, n. 282 (ott.-dic. 1929), p. 421-422 (che lo dice nato il
30 maggio).

*Sebastiano Rumor: la vita, le opere, le onoranze*. Vicenza: Tip. pont.
vesc. S. Giuseppe, 1930. 357 p.: tav.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 506.

Antonio M. Dalla Pozza. *Sebastiano Rumor*. «Almanacco dei bibliotecari
italiani», 1954, p. 23-26, con una fotografia.

Enrico M. Fusco. *Scrittori e idee: dizionario critico della letteratura
italiana*. Torino: SEI, 1956, p. 513.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 3. Firenze:
Sansoni, 1960, p. 146.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 110 e 205.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 154 (voce di Simonetta Buttò).

Renato Zironda. *La* Bibliografia storica *di Sebastiano Rumor e la sua*
Biblioteca vicentina. «Odeo Olimpico», 24 (1999-2000), p. 19-27.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 395-396.

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-31, ultimo aggiornamento 2022-07-30, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/rumor.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
