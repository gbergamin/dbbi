![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](mazzatinti.jpg){height="250"}

## Mazzatinti, Giuseppe

(Gubbio PG 22 settembre 1855 -- Forlì 15 aprile 1906)

Dopo aver frequentato il liceo a Perugia e Arezzo proseguì gli studi
alla Scuola normale superiore e all\'Università di Pisa, dove si laureò
in lettere con D\'Ancona nel 1880. Insegnò dal 1880 nel ginnasio
superiore di Gubbio e poi nei licei di Foggia (dal 1881) e di Alba (dal
1883).\
Dal 1882 al 1887 si dedicò, con un sussidio del Ministero della pubblica
istruzione, alla catalogazione dei manoscritti italiani conservati in
Francia, pubblicando dal 1886 al 1888 i tre volumi degli *Inventari dei
manoscritti italiani delle biblioteche di Francia*.\
Professore di ruolo di storia, dal 1887, al Liceo G. B. Morgagni di
Forlì, dall\'anno successivo gli venne affidata anche la direzione della
Biblioteca comunale della città, che tenne fino alla morte.\
Il suo nome è legato soprattutto all\'impresa degli *Inventari dei
manoscritti delle biblioteche d\'Italia*, tuttora in corso, che iniziò
nel 1890 e di cui portò a termine i primi 13 volumi, avvalendosi per gli
ultimi tre della collaborazione di [Fortunato Pintor](pintor.htm).
Scrisse anche di storia dell\'arte e di storia e bibliografia letteraria
e nel 1886 pubblicò il catalogo della Biblioteca comunale di Forlì.\
Socio della Società bibliografica italiana dal 1897 al 1903, fu anche
socio fondatore (nel 1894) e consigliere della Società (poi Deputazione)
di storia patria per l\'Umbria (1894), socio corrispondente
dell\'Istituto archeologico germanico (dal 1881), della Società storica
lombarda (dal 1883), delle Deputazioni di storia patria per la Toscana
(dal 1884), le Marche (dal 1885, ordinario dal 1904) e la Romagna (dal
1889, ordinario dal 1896), membro della Commissione per la conservazione
dei monumenti della provincia di Forlì.\
Lasciò la sua raccolta di pubblicazioni bibliografiche alla Biblioteca
comunale di Forlì.

Simonetta Buttò

\[Salomone Morpurgo\]. *Giuseppe Mazzatinti*. «Bollettino delle
pubblicazioni italiane ricevute per diritto di stampa dalla Biblioteca
nazionale centrale di Firenze», n. 64 (apr. 1906), p. xiij-xiiij.

*Giuseppe Mazzatinti*. «Bollettino della Regia Deputazione di storia
patria per l\'Umbria», 12 (1906), n. 1, p. III.

Giustiniano Degli Azzi. *Per Giuseppe Mazzatinti*. «Bollettino della
Regia Deputazione di storia patria per l\'Umbria», 12 (1906), n. 2, p.
153-157, con riferimenti a numerose commemorazioni in giornali e riviste
e la *Bibliografia degli scritti del prof. Giuseppe Mazzatinti*, p.
159-172.

Giovanni Magherini-Graziani. *Commemorazione del prof. Giuseppe
Mazzatinti*. «Bollettino della Regia Deputazione di storia patria per
l\'Umbria», 12 (1906), n. 3, p. XIV-XXVI.

R. \[Rodolfo Renier\]. \[*Necrologio*\]. «Giornale storico della
letteratura italiana», n. 142/143 (1906), p. 292-295.

\[Albano Sorbelli\]. *Giuseppe Mazzatinti*. «L\'Archiginnasio», 1
(1906), n. 3, p. 108.

Albano Sorbelli. *Giuseppe Mazzatinti*. «Atti e memorie della R.
Deputazione di storia patria per le provincie di Romagna», 3ª serie, 24
(1905/06), n. 4/6, p. 553-563. Con la *Bibliografia degli scritti di
Giuseppe Mazzatinti*, p. 564-582. Pubblicato nel 1906 o 1907.

Giustiniano Degli Azzi Vitelleschi. *Necrologio*. «La bibliofilia», 8
(1906/07), n. 1, p. 187-188.

*Inventari dei manoscritti italiani delle biblioteche d\'Italia*. Vol.
13: *Firenze (R. Biblioteca nazionale centrale)*. Forlì: Bordandini,
1905-1906. V, 276 p.: 1 ritratto. Contiene anche il necrologio di
Mazzatinti di Fortunato Pintor (p. I-III), la riproduzione di quello di
Morpurgo (p. IV-V) e la *Bibliografia* degli scritti di G. Mazzatinti,
di Fanny Manis (\[10\] p.).

Giuseppe Fumagalli. *La bibliografia*. Roma: Fondazione Leonardo per la
cultura italiana, 1923, p. X-XI.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX raccolto e pubblicato da Albano Sorbelli*.
Firenze: Olschki, 1933, p. 342-343.

Giulio Natali. *[Mazzatinti,
Giuseppe](https://www.treccani.it/enciclopedia/giuseppe-mazzatinti_%28Enciclopedia-Italiana%29/)*.
In: *Enciclopedia italiana di scienze, lettere ed arti*. Vol. 22. Roma:
Istituto della Enciclopedia italiana, 1934, p. 646.

Sergio Mottironi. *Giuseppe Mazzatinti nel centenario della nascita
(1855-1955)*. «Almanacco dei bibliotecari italiani», 1955, p. 61-64.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 2. Firenze:
Sansoni, 1959, p. 240.

Enrico Artifoni. *Giuseppe Mazzatinti nella cultura medievistica della
nuova Italia: i rapporti con il \"Giornale storico\"*. «Bollettino
storico-bibliografico subalpino», 87 (1989), n. 1, p. 141-158.

*Giuseppe Mazzatinti (1855-1906) tra storia e filologia: atti del
convegno di studi, Gubbio, 9-10 dicembre 1987*, a cura di Patrizia
Castelli, Enrico Menestò, Giancarlo Pellegrini; presentazione di Eugenio
Garin. Perugia: Regione dell\'Umbria; Scandicci: La nuova Italia, 1990.
XV, 288 p.: 1 tav. (Quaderni del Centro per il collegamento degli studi
medievali e umanistici dell\'Università di Perugia; 25).

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 196.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 121-122 (voce di Simonetta Buttò).

*In memoria di Giuseppe Mazzatinti: studi immagini repertori*, a cura di
Mario Squadroni; prefazione di Attilio Bartoli Langeli. \[Perugia\]:
Soprintendenza archivistica per l\'Umbria, 2006. 430 p.: ill. (Scaffali
senza polvere ; 11). In testa al frontespizio: Comitato per le
celebrazioni del centenario della morte di Giuseppe Mazzatinti;
Soprintendenza archivistica per l\'Umbria; Comune di Gubbio.

Gianluca Corradi. [*Mazzatinti,
Giuseppe*](http://www.treccani.it/enciclopedia/giuseppe-mazzatinti_(Dizionario_Biografico)/).
In: *Dizionario biografico degli italiani*. Vol. 72. Roma: Istituto
della Enciclopedia italiana, 2009, p. 542-543 (che indica come giorno di
nascita il 22 settembre, non il 21 come la maggior parte delle altre
fonti).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 298-299.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2022-12-12, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/mazzatinti.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
