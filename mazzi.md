![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Mazzi, Curzio

(Siena 2 luglio 1849 -- Siena 1º ottobre 1923)
:::

Laureato in giurisprudenza all\'Università di Siena nel 1870, conseguì
anche il diploma di archivista paleografo all\'Istituto di studi
superiori e di perfezionamento di Firenze nel 1884.\
Iniziò la carriera come impiegato straordinario dal 1885 (o secondo
altri dal 1882) alla Biblioteca nazionale di Firenze, venne inquadrato
nei ruoli come sottobibliotecario di 3ª classe dal 1º gennaio 1886 e
alla fine dell\'anno fu trasferito, come reggente, alla Biblioteca
Vallicelliana di Roma.\
Dal marzo 1893 venne trasferito, su sua richiesta, alla Biblioteca
Medicea Laurenziana di Firenze (dove forse era già stato al principio
della carriera) e in novembre fu promosso sottobibliotecario di 2ª
classe. Nel febbraio 1912 venne promosso sottobibliotecario di prima
classe e nel 1920 inquadrato come bibliotecario. Fu collocato a riposo
nel 1922.\
Socio della Società bibliografica italiana dal 1897 fino almeno al 1911,
fu anche fino alla morte consigliere della Commissione senese di storia
patria e socio ordinario della Deputazione di storia patria per la
Toscana.\
I suoi interessi erano rivolti essenzialmente alle ricerche
bibliografiche in campo storico e letterario, con particolare riguardo a
Siena, Firenze e la Toscana, su cui pubblicò numerosi scritti. Collaborò
assiduamente alla «Rivista delle biblioteche e degli archivi» (dove
pubblicò tra l\'altro le *Indicazioni di bibliografia italiana* in
aggiunta alla *Bibliotheca bibliographica italica* di Ottino e
Fumagalli, raccolte in un volume della «Biblioteca di bibliografia e
paleografia» di Sansoni nel 1893, e *L\'inventario quattrocentistico
della biblioteca di S. Croce in Firenze*, nel 1897), a «La bibliofilia»
e al «Giornale storico della letteratura italiana». In collaborazione
con [Giuseppe Lando Passerini](passerini.htm) pubblicò *Un decennio di
bibliografia dantesca, 1891-1900* (Milano: Hoepli, 1905).

Simonetta Buttò

Teodoro Rovito. *Dizionario bio-bibliografico dei letterati e
giornalisti italiani contemporanei*. Napoli: Tip. Melfi & Joele, 1907,
p. 167.

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 170.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 257.

*Curzio Mazzi*. «Bullettino senese di storia patria», 30 (1923), n. 1,
p. 83.

Fabio Iacometti. *Curzio Mazzi*. «Bullettino senese di storia patria»,
30 (1923), n. 2, p. 176-182 (con elenco degli scritti).

*Curzio Mazzi*. «Bollettino delle pubblicazioni italiane ricevute per
diritto di stampa dalla Biblioteca nazionale centrale di Firenze», n.
270 (dic. 1923), p. xlvij.

*Necrologio*. «La bibliofilia», 25 (1923/24), n. 7, p. 225.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX raccolto e pubblicato da Albano Sorbelli*.
Firenze: Olschki, 1933, p. 343.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 2. Firenze:
Sansoni, 1959, p. 240.

Carla Giunchedi -- Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 196-197.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 123-124 (voce di Simonetta Buttò).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 299.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2021-03-18, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/mazzi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
