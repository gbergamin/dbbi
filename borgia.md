![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](borgia.jpg){height="250"}

## Borgia, Nilo

(Piana degli Albanesi PA 1º marzo 1870 -- Grottaferrata RM 3 marzo 1942)

Entrò giovanissimo, a tredici anni, nella Badia greca di Grottaferrata,
formandosi lì agli studi storici ed ecclesiastici.\
Il 17 marzo 1894 fu ordinato sacerdote e dal 1909 divenne direttore
della Biblioteca dell\'Abbazia.\
Diresse inoltre il Laboratorio di restauro annesso all\'Abbazia, il
primo in Italia, fondato nel 1930 su suo progetto e attivo dall\'anno
successivo.\
Durante la sua direzione la Biblioteca ampliò i suoi locali e poté
provvedere, anche grazie agli aiuti ricevuti dal Ministero, ad acquisti
di opere di consultazione e a restauri. Socio dell\'Associazione
italiana biblioteche dalla sua costituzione nel 1930, organizzò per il
suo primo Congresso (1931) la visita dei partecipanti all\'Abbazia.\
Nel 1930 venne nominato ispettore bibliografico onorario per i comuni di
Grottaferrata, Marino e Rocca di Papa e nel 1942 ricevette
l\'onorificenza di commendatore.\
Fu autore di varie pubblicazioni di storia ecclesiastica e della
liturgia, relative particolarmente alla Chiesa greca, e collaborò anche
ad «Accademie e biblioteche d\'Italia».

Giorgio De Gregori

Ettore Apollonj. *Il p. Nilo Borgia*. (Figure di bibliotecari).
«Accademie e biblioteche d\'Italia», 16 (1941/42), n. 4, p. 254-255.

*Il primo decennio di vita del Laboratorio di restauro del libro antico
nella Badia di Grottaferrata*. «Il bollettino della Badia greca di
Grottaferrata, 13 (1941/42), n. 1, p. 111-115.

\[*La morte del p. Nilo Borgia*\]. «Il bollettino della Badia greca di
Grottaferrata», 13 (1941/42), n. 2, p. 26.

Marco Petta. *[Borgia,
Nilo](http://www.treccani.it/enciclopedia/nilo-borgia_(Dizionario-Biografico)/)*.
In: *Dizionario biografico degli italiani*. Vol. 12. Roma: Istituto
della Enciclopedia italiana, 1970, p. 730.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 41 (voce di Giorgio De Gregori).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2021-11-26, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/borgia.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
