![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](guerrini.jpg){height="250"}\
\
[\[Altra immagine\]](guerrini2.jpg)

## Guerrini, Olindo

(Forlì 4 ottobre 1845 -- Bologna 21 ottobre 1916)

Conseguì la laurea in giurisprudenza all\'Università di Bologna nel
luglio 1868.\
Dal gennaio 1876 entrò come volontario, a titolo gratuito, alla
Biblioteca universitaria di Bologna. Dopo più di tre anni, in cui
apprese tutte le attività bibliotecarie, chiese di essere nominato alla
Biblioteca Marucelliana di Firenze, essendo morto il direttore Pietro
Fanfani. Non avendo ottenuto dal Ministero l\'incarico sperato, si
dimise da assistente volontario e trovò impiego presso la segreteria
dell\'Università di Bologna.\
Ottenuta nel settembre 1880 la nomina ad assistente di 2ª classe nelle
biblioteche governative (fino al novembre 1882 come reggente) e poi, dal
luglio 1883, promosso per merito alla 1ª classe, nel 1885 fu nominato
direttore della [Biblioteca universitaria di
Bologna](/aib/stor/teche/bo-uni.htm), che già aveva retto per diversi
mesi nel 1882-1883, e dal gennaio 1886 fu inquadrato nella qualifica di
bibliotecario. All\'Universitaria di Bologna trascorse poi quasi tutta
la carriera, reggendone le sorti per molti anni.\
Dall\'ottobre 1912 andò per due anni in aspettativa per motivi di salute
e al suo rientro, nell\'ottobre 1914, fu inviato a dirigere la
[Biblioteca universitaria di Genova](/aib/stor/teche/ge-uni.htm), fino
ai primi mesi del 1915.\
Giornalista e scrittore in versi e prosa fin dall\'età giovanile, usò
prevalentemente lo pseudonimo di Lorenzo Stecchetti, un immaginario
cugino malato di tisi (*Postuma*, Bologna 1877), e numerosi altri *noms
de plume*. La collaborazione con [Corrado Ricci](ricci.htm), che lavorò
sotto la sua direzione nella Biblioteca universitaria, si concretizzò
anche con la pubblicazione del *Giobbe: serena concezione di Marco
Balossardi* (Milano 1882), poemetto che prendeva di mira attori e
vicende della vita culturale del tempo.\
Fu anche studioso di letteratura e come filologo curò l\'edizione di
vari classici della letteratura italiana per la «Biblioteca economica
Sonzogno».\
In gioventù, nel 1870, fu consigliere e assessore del Comune di Ravenna,
ma alla politica preferì l\'impegno giornalistico, sulle principali
riviste (dal «Capitan Fracassa» alla «Cronaca bizantina», da
«L\'illustrazione italiana» alla «Nuova Antologia», dalla «Rassegna
settimanale» alla «Rivista d\'Italia») e su fogli, per lo più satirici,
di circolazione cittadina e locale.\
Dal 1899 risulta fra i soci della Società bibliografica italiana.

Simonetta Buttò

\[*Necrologio*\]. «Bollettino delle pubblicazioni italiane ricevute per
diritto di stampa dalla Biblioteca nazionale centrale di Firenze», n.
191 (nov. 1916), p. xliij.

*Onoranze ad Olindo Guerrini*. (Notizie). «L\'Archiginnasio», 11 (1916),
n. 5/6, p. 273-275. Segue: *Una sala stecchettiana nella Biblioteca
comunale di Ravenna*, p. 275.

Albano Sorbelli. *Bibliografia stecchettiana*. «La bibliofilia», 18
(1916/17), n. 6/9, p. 193-212; n. 10/12, p. 356-365.

\[*Notizia della morte*\]. «Giornale storico della letteratura
italiana», 69 (1917), fasc. 205, p. 190-191.

Corrado Ricci. *Olindo Guerrini*, in *Ricordi bolognesi*. Bologna:
Zanichelli, 1924, p. 117-160.

Ferdinando Martini. *Confessioni e ricordi 1859-1892*. Milano: Fratelli
Treves, 1928, p. 181-187.

Mario Menghini. *Olindo Guerrini agli inizii della sua carriera di
bibliotecario*. In: *Scritti storici* / G. Ceci \... \[*et al.*\].
Napoli: Ricciardi, 1931, p. 39-48 (Nozze Cortese-De Cicco, Napoli XII
aprile MCMXXXI).

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 274-275.

U. B. \[Umberto Bosco\]. *Guerrini, Olindo*. In: *Enciclopedia italiana
di scienze, lettere ed arti*. Vol. 18. Roma: Istituto della Enciclopedia
italiana, 1933, p. 213, con un ritratto.

Mario Menghini. *Lettere inedite di Olindo Guerrini*. «Accademie e
biblioteche d\'Italia», 15 (1940/41), n. 3, p. 264-279.

*Le beffe di Olindo*, romanzate da Virgilio Brocchi, con illustrazioni
di Augusto Majani. Milano: Mondadori, 1942. 200 p.: ill.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 2. Firenze:
Sansoni, 1959, p. 154.

Nella Santovito Vichi. *Olindo Guerrini = Lorenzo Stecchetti a
cinquant\'anni dalla morte*. «Almanacco dei bibliotecari italiani»,
1966, p. 201-213.

Raffaello Biordi. *Bibliotecari di faceto umore*. «Almanacco dei
bibliotecari italiani», 1969, p. 187-192: 187-189, con un ritratto.

Umberto Foschi. *Inventario delle carte di Olindo Guerrini*. «Bollettino
economico: pubblicazione mensile della Camera di commercio, industria,
artigianato ed agricoltura di Ravenna», 27 (1972), n. 12, p. 1085-1096:
ill.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 192.

Claudia Bassi Angelini. *Olindo Guerrini e la Biblioteca popolare di
Sant\'Alberto*. Ravenna: Longo; Sant\'Alberto \[Ravenna\]: Società di
mutuo soccorso, 1997. 21 p.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 106-107 (voce di Simonetta Buttò).

Giuseppe Zaccaria. *[Guerrini,
Olindo](http://www.treccani.it/enciclopedia/olindo-guerrini_(Dizionario-Biografico)/)*.
In: *Dizionario biografico degli italiani*. Vol. 60. Roma: Istituto
della Enciclopedia italiana, 2003, p. 682-686.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 250.

*S\'avì pazenzia d\'lezar ste\' librett: Olindo Guerrini e i sonetti
romagnoli: le carte e i libri*, a cura di Federica Marinoni; con la
collaborazione di Floriana Amicucci. Imola: La mandragora, 2017. 204 p.:
ill. Catalogo della mostra tenuta a Ravenna nel 2017.

*Il fondo fotografico Olindo Guerrini alla Biblioteca universitaria di
Bologna*, a cura di Giacomo Nerozzi. Bologna: Bologna University Press,
2022. 142 p.: ill. (Biblioteca universitaria di Bologna: analisi e
strumenti; 5). Catalogo della mostra tenuta a Bologna, 9 aprile-11
giugno 2022.

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-08, ultimo aggiornamento 2023-01-11, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/guerrini.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
