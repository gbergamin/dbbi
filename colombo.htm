<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Colombo, Giuseppe (Beppe)</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 191020.SB&AP creato come in preparazione -->
<!-- 191109.AP aggiunta -->
<!-- 200507.AP inserito voce Pasciuti -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="colombo.jpg" HEIGHT="250" ALT="[Ritratto]">
<TD WIDTH="75%">
<H2>Colombo, Giuseppe (Beppe)</H2>
<P>(Monza 19 marzo 1934 – Monza 30 marzo 2019)</P>

<P>Laureato in lettere moderne all'Universit&agrave; cattolica di Milano nel 1959, insegn&ograve; discipline artistiche a Milano e a Monza.<BR>
Nel 1961 ricevette un incarico per riordinare e catalogare le raccolte librarie della Biblioteca civica di Monza. A quel primo impegno fece seguito la funzione di direttore della Biblioteca e della Pinacoteca civica, ruolo conseguito dopo aver partecipato con successo al concorso pubblico indetto nel 1963.<BR>
I primi vent'anni di attivit&agrave; furono segnati da interventi volti a modernizzare e ad articolare il servizio bibliotecario comunale e territoriale: nuova sede polifunzionale per la Civica, strutturata sul modello della <I>public library</I> e inaugurata nel dicembre 1964; costituzione di un sistema di biblioteche urbane decentrate e di un servizio di bibliobus per i quartieri privi di biblioteca; creazione di un servizio audiovisivi d'avanguardia; attivazione del Sistema bibliotecario Brianza nel contesto del Servizio nazionale di lettura.<BR>
Nel contempo venne avviata la catalogazione delle opere della Pinacoteca civica e, nel contesto della valorizzazione dei beni artistici e storici monzesi, furono adeguati gli spazi espositivi e museali comunali con l'apertura della Galleria civica (1965) e del Museo archeologico nell'edifico medievale dell'Arengario (1966).<BR>
Negli anni Ottanta e Novanta partecip&ograve; intensamente alla vita associativa dei bibliotecari impegnandosi anche nella formazione professionale e nel dibattito biblioteconomico che animava i seminari e i convegni in quegli anni. Le lezioni nei corsi di aggiornamento e le relazioni presentate ai convegni ebbero particolare riguardo alla preparazione dei bibliotecari, al riconoscimento giuridico della loro professionalità e alla opzione operativa sistemica delle biblioteche. Sul tema della cooperazione fra le biblioteche organizz&ograve; a Monza il 25-27 ottobre 1979 un importante convegno, di cui cur&ograve; gli atti insieme a Massimo Belotti (<I>Lo sviluppo dei sistemi bibliotecari</I>, Milano: Mazzotta, 1980). Concorse con la sua esperienza alla stesura della legge regionale lombarda (n. 81 del 1985) per le parti che riguardavano la gestione sociale delle biblioteche e la formazione professionale.<BR>
</TR></TABLE>
Dal 1988 fino al collocamento a riposo (31 marzo 1999), mantenendo la direzione della Biblioteca civica, svolse le funzioni di dirigente del Settore cultura del Comune di Monza gestendo le attivit&agrave; culturali del Comune e delle associazioni. Inoltre fece parte del comitato di redazione del bollettino comunale &laquo;La Citt&agrave; di Monza&raquo;, in cui scrisse articoli di storia locale e cur&ograve; una rubrica di informazioni bibliografiche e statistiche della Biblioteca civica.<BR>
Socio dell'Associazione italiana biblioteche dal 1966, fu eletto nel <A HREF="/aib/stor/cariche75.htm">Consiglio direttivo</A> dal 1975 al 1981 e fu poi presidente della <A HREF="/aib/stor/sezioni/lom.htm">Sezione Lombardia</A> dal 1985 al 1990.<BR>
Fece parte inoltre del Comitato di consulenza della prima serie di &laquo;Biblioteche oggi&raquo;, dal suo avvio nel 1983.<BR>
Si dedic&ograve; con intelligenza e passione per circa quarant'anni ai beni culturali monzesi e il suo nome rimane legato soprattutto allo sviluppo del servizio bibliotecario e museale, ma anche alla promozione della cultura locale. Contribu&igrave; con i suoi scritti, in un ambito pi&ugrave; ampio di quello locale, a chiarire nei presupposti teorici e nelle soluzioni pratiche la funzione della biblioteca di pubblica lettura, l'organizzazione dei sistemi bibliotecari, la gestione sociale delle biblioteche e lo statuto professionale dei bibliotecari.</P>

<P ALIGN="RIGHT">Giustino Pasciuti</P>

<FONT SIZE="-1">
<P><I>Per terram Modo&euml;tiae: scritti offerti a Giuseppe Colombo</I>, a cura di Roberto Cassanelli.  Cinisello Balsamo (MI): Silvana, 2000 (stampa 2001).  126 p.: ill.  &laquo;Annuario dei Musei civici di Monza&raquo;, n. 0 (2000).  Contiene fra l'altro: Pier Franco Bertazzini, <I>Per Beppe Colombo</I>, p. 8.  Giustino Pasciuti, <I>Nota biografica e bibliografia di Giuseppe Colombo</I>, p. 10-13.  Alberto Montrasio, <I>Beppe Colombo e l'attivit&agrave; espositiva del Comune di Monza</I>, p. 14-16.  G. Pasciuti, <I>La Biblioteca civica di Monza fra pubblica lettura e conservazione</I>, p. 17-22.</P>
<P>Beppe Colombo. <I>Dalla vecchia alla nuova biblioteca</I>. In: <I>Cara Biblioteca ti scrivo: lettere degli utenti per i 40 anni della sede: 1964-2004</I>, a cura di Paola Meregalli e Giustino Pasciuti; album fotografico di Camillo Agostoni e Corrado Fontana. Monza: Comune di Monza, 2005, p. 45-49.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2019-10-20, ultimo aggiornamento 2020-05-07, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/colombo.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>