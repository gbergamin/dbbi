![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/aib/editoria/editoria.htm) \|
[DBBI20 Indice delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Boglino, Luigi

(Palermo 30 agosto 1850 -- Palermo 21 aprile 1917)
:::

Sacerdote, fu canonico della Cattedrale di Palermo, docente di storia
ecclesiastica nel Seminario arcivescovile di Palermo e direttore del
periodico «La Sicilia sacra», fondato nel 1899.\
Entrò per concorso nell\'ottobre 1875, con il titolo di \"custode
paleografo\", alla Biblioteca comunale di Palermo, nella quale aveva già
lavorato il padre Francesco e che era allora diretta da mons.
[Gioacchino Di Marzo](dimarzo.htm). Alla Biblioteca comunale lavorò fino
alla morte, dedicandosi in particolare a redigere e pubblicare quattro
volumi di indice per materie dei manoscritti (1884-1900), rimasti anche
in seguito di grande utilità per gli studiosi, a cui avrebbe voluto far
seguire un indice degli autori.\
Socio della Società siciliana per la storia patria, almeno dal 1878,
collaborò alla sua rivista «Archivio storico siciliano». Pubblicò vari
contributi eruditi, di storia letteraria (per esempio sulla poesia
dialettale e su Giovanni Meli) e di storia ecclesiastica, spesso basati
sul materiale della Biblioteca comunale.\
Lasciò i suoi libri alla Biblioteca capitolare di Palermo.\
Il Comune di Palermo gli ha intitolato una piazza.

Alberto Petrucciani

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 158.

Sebastiano Salomone. *La Sicilia intellettuale contemporanea: dizionario
bio bibliografico ripubblicato con molte aggiunte*. Catania: Tip. F.
Galati, 1913, p. 58.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 104-105.

*Dizionario dei siciliani illustri*. Palermo: Ciuni, 1939, p. 74-75 (che
indica come data di nascita il 31 agosto).

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 1. Firenze:
Sansoni antiquariato, 1957, p. 150.

M. Emma Alaimo. *Ricordo di Luigi Boglino bibliotecario palermitano: un
cinquantenario che raccomanda un\'attesa delusa*. «Almanacco dei
bibliotecari italiani», 1967, p. 141-147 (che lo dice morto il 22
aprile).

[*Boglino
Luigi*](https://www.comune.palermo.it/archivio_biografico.php?sel=1&asel=557).
In: *Archivio biografico comunale*,
\<<https://www.comune.palermo.it/archivio_biografico.php>\> (che indica
come data di nascita il 31 agosto).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-08-18, ultimo aggiornamento 2023-01-19, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/boglino.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
