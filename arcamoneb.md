![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](arcamoneb.jpg){height="250"}

## Arcamone Barletta, Cristina

(San Chirico Raparo PZ 2 luglio 1902 -- Roma 26 marzo 1957)

Dopo aver svolto un periodo di volontariato presso la Biblioteca del
Risorgimento di Roma, entrò in servizio nelle biblioteche governative,
per concorso, dal 16 febbraio 1932, come ordinatrice. Lavorò per quasi
tutta la carriera alla Biblioteca Casanatense di Roma, tranne brevi
periodi, a quanto pare, presso la Biblioteca dell\'Istituto di
archeologia e storia dell\'arte e la Biblioteca del Risorgimento.\
Nel febbraio 1939 venne promossa primo ordinatore e nel giugno 1941
ordinatore principale; nel dopoguerra, con le nuove qualifiche,
raggiunse il grado di aiutobibliotecario capo.\
Sposata con il direttore generale [Guido
Arcamone](/aib/stor/bio/arcamone.htm), fu redattore responsabile di
«Accademie e biblioteche d\'Italia» dal 1950 e collaborò all\'*Annuario
delle biblioteche italiane* e all\'«Almanacco dei bibliotecari
italiani».\
Ebbe larga parte nell\'organizzazione di importanti mostre, tra le quali
quella del libro italiano a Parigi nel 1950 e la Mostra storica
nazionale della miniatura nel 1953-1954.\
Nel 1956 venne trasferita, dal 1º ottobre, all\'Istituto di patologia
del libro, ma non vi assunse mai servizio perché già gravemente malata.\
Socia dell\'Associazione italiana biblioteche dal 1932 o 1933 fino alla
morte, partecipò assiduamente ai suoi congressi annuali.\
Nel 1957 le venne conferita, alla memoria, la medaglia d\'oro dei
benemeriti della cultura.

Scheda di Giorgio de Gregori, in: [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm), p. 20.

Laura De Felice Olivieri. *Cristina Arcamone Barletta*. «Notizie AIB», 3
(1957), n. 1/2, p. 38-39.

Giovanni Masi. *Cristina Arcamone Barletta*. «Accademie e biblioteche
d\'Italia», 25 (1957), n. 2/3, p. 129-131.

Ettore Apollonj. *Cristina Barletta Arcamone*. «La parola e il libro»,
40 (1957), n. 3/4, p. 121, con una fotografia.

Ettore Apollonj. *Un decennio di attività e care figure scomparse*.
«Almanacco dei bibliotecari italiani», 1961, p. 215-222: 216-217, con un
disegno.

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-19, ultimo aggiornamento 2023-08-13, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/arcamoneb.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
