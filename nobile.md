![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](nobile.jpg){height="250"}

## Nobile, Emilia

(Napoli 20 aprile 1889 -- Napoli 1º marzo 1963)

Laureata in filosofia, probabilmente all\'Università di Napoli, dal 1925
insegnò filosofia e pedagogia all\'Istituto magistrale di Salerno.\
Nel 1930 fu comandata a prestare servizio alla Biblioteca nazionale di
Napoli, dove proseguì l\'ordinamento dei libri di Maria Carolina e delle
carte Ranieri.\
Dal 1941 ebbe l\'incarico di dirigere la Biblioteca Lucchesi Palli
annessa alla Nazionale.\
Nel 1945, superato l\'apposito concorso per regolarizzare la posizione
dei professori comandati nelle biblioteche, passò nel ruolo dei
bibliotecari aggregati, e rimase responsabile della Biblioteca Lucchesi
Palli fino al collocamento a riposto, nel 1960.\
Conseguita nel febbraio 1929 la libera docenza in filosofia, nell\'anno
accademico 1936/37 fu incaricata dell\'insegnamento di Storia delle
religioni nell\'Università di Napoli e poi, dal 1937/38 al 1958/59, di
quello di Filosofia morale.\
Socia dell\'Associazione italiana biblioteche dal 1934 e ancora nel
dopoguerra, fu eletta nel primo [Comitato
regionale](/aib/stor/sezioni/cam.htm) della Campania e della Calabria,
nel 1948, e confermata ininterrottamente fino alla morte.\
Fu anche socia della Società nazionale di scienze, lettere e arti di
Napoli (corrispondente dal 1950 e residente dal 1959).\
Studiosa di filosofia antica e moderna, di pedagogia e di storia
letteraria, fu autrice di numerose pubblicazioni e traduttrice di opere
filosofiche. Collaborò con vari articoli ad «Accademie e biblioteche
d\'Italia» e all\'«Almanacco dei bibliotecari italiani».\
Le è stata intitolata una scuola elementare di Napoli.

Giorgio De Gregori

Mario Gastaldi. *Donne luce d\'Italia: panorama della letteratura
femminile contemporanea*. Nuova ed. aggiornata a tutto il 1936. Milano:
Quaderni di poesia, 1936, p. 731-732.

*Chi è?: dizionario degli italiani d\'oggi*. 4ª ed. Roma: Cenacolo,
1940, p. 669.

*Chi è?: dizionario biografico degli italiani d\'oggi*. 5ª ed. Roma:
Filippo Scarano, 1948, p. 649-650.

*Panorama biografico degli italiani d\'oggi*, a cura di Gennaro Vaccaro.
Roma: Curcio, 1956, p. 1092.

Mario Gastaldi - Carmen Scano. *Dizionario delle scrittrici italiane
contemporanee (arte, lettere, scienze)*. Milano: Gastaldi, 1957, p. 143,
con un elenco di pubblicazioni.

*Chi è?: dizionario biografico degli italiani d\'oggi*. 6ª ed. Roma:
Filippo Scarano, 1957, p. 387; 7ª ed., ivi, 1961, p. 476.

Guerriera Guerrieri. *Bibliotecari scomparsi*. «Accademie e biblioteche
d\'Italia», 31 (1963), n. 2/3, p. 332.

Guerriera Guerrieri. *Emilia Nobile*. «Almanacco dei bibliotecari
italiani», 1964, p. 142-144, con una fotografia.

Guerriera Guerrieri. *La Biblioteca nazionale \"Vittorio Emanuele III\"
di Napoli*. Milano; Napoli: Ricciardi, 1974, p. 179-180.

Guerriera Guerrieri. *Quando ero alla Nazionale di Napoli*. «Accademie e
biblioteche d\'Italia», 48 (1980), n. 4/5, p. 361-364: 361-362.

Angelo A. De Gennaro. *L\'indimenticabile Emilia Nobile*. «Rivista di
studi crociani», 17 (1980), n. 3, p. 326-327. Con una *Postilla* di A.
P. \[Alfredo Parente\], p. 327-328.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 135 (voce di Giorgio De Gregori).

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2022-10-02, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/nobile.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
