<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. La Rocca, Francesco</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 001226.SB&AP creato come in preparazione -->
<!-- 001230.AP aggiunto nascita -->
<!-- 060114.AP aggiunto bibliografia e link -->
<!-- 130107.AP aggiunto Belotti e ritocchi -->
<!-- 190117.AP aggiunto link ad alcuni testi e ritocchi -->
<!-- 190212.AP aggiunto link ad art. 1994 AIB notizie -->
<!-- 190302.AP aggiunto link ad altri art. -->
<!-- 200602.AP aggiunto Vedi anche -->
<!-- 220831.AP tolto in prep. e inserita la voce completa di Ciccarello -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="15%" ALIGN="CENTER" VALIGN="TOP">
<IMG SRC="larocca.jpg" HEIGHT="250" ALT="[Ritratto]">
<TD WIDTH="70%">
<H2>La Rocca, Francesco (Franco)</H2>
<P>(Palermo 30 aprile 1948 &ndash; Agrigento 17 maggio 1993)</P>

<P>Conseguito il diploma di maturit&agrave; presso il Liceo scientifico "Stanislao Cannizzaro" di Palermo, nel 1972, in seguito al matrimonio con Maria Carmela (Mara) Barbagallo, bibliotecaria, si trasfer&igrave; a Salerno, dove per un paio d'anni svolse attivit&agrave; didattica presso l'ENAIP. Nel 1974 fu nominato responsabile del Centro di servizi culturali di Agrigento, finanziato dalla Cassa per il Mezzogiorno e affidato dal 1976 alla gestione del Comune.<BR>
Impegnato politicamente nel Partito comunista italiano, nel 1981 contribu&igrave; alla fondazione del Centro culturale Pier Paolo Pasolini di Agrigento, che presiedette a partire dal 1984, realizzando numerose iniziative culturali in cui fu coinvolto anche Leonardo Sciascia.<BR>
Nel 1983 divenne direttore della Biblioteca comunale Santo Spirito di Agrigento, appena istituita, e vi promosse subito la creazione di un Sistema bibliotecario circoscrizionale, istituendo biblioteche distaccate nelle frazioni di Fontanelle, Giardina Gallotti, Montaperto, Villaseta.<BR>
Poco prima della morte aveva assunto anche l'incarico di capo di gabinetto del Commissario di governo al Comune di Agrigento.<BR>
Intensa fu la sua attivit&agrave; in seno all'Associazione italiana biblioteche, di cui fu proclamato socio d'onore alla memoria nel 1993: coordinatore della Commissione nazionale biblioteche pubbliche (1988-1990) e presidente della <A HREF="/aib/stor/sezioni/sic.htm">Sezione Sicilia</A> dal 1988 alla morte, per la quale diresse anche il bollettino bimestrale &laquo;Biblioteche e cooperazione in Sicilia&raquo;.<BR>
Nel 1989 promosse l'organizzazione a Cefal&ugrave; del XXV Congresso nazionale AIB, "Cultura organizzativa e pianificazione: ruolo e prospettive per le biblioteche nel mercato dell'informazione", e in quegli anni intervenne a diversi convegni.<BR>
</TR></TABLE>
Di forte impatto politico, sebbene non premiata dal successo, fu la raccolta di 50.000 firme da lui promossa tra il 1991 e il 1992 per sostenere, con iniziativa popolare, una proposta di legge regionale elaborata dall'AIB per lo sviluppo delle biblioteche di ente locale. Alla proposta (<I>La Sicilia vuole leggere</I>) avevano aderito numerosi intellettuali: primo firmatario fu Gesualdo Bufalino e tra i sostenitori figuravano gli scrittori Matteo Collura, Vincenzo Consolo, Michele Perriera, Maria Luisa Spaziani, e gli editori Sergio Flaccovio, Elvira ed Enzo Sellerio, oltre a diversi docenti universitari (Antonino Buttitta, Romualdo Giuffrida, Bruno Lavagnini, Giusto Monaco, Gianvito Resta, Vincenzo Tusa).<BR>
Si distinse per azioni civili dirette a coniugare la funzione sociale delle biblioteche con l'impegno contro la mafia, ideando all'indomani delle stragi di Capaci e di via D'Amelio un "Segnalibro antimafia", in collaborazione con la Biblioteca centrale della Regione siciliana, distribuito al Congresso AIB di Rimini (1992) e poi al Salone del libro di Torino, e favorendo la destinazione della raccolta bibliografica <I>Leggere la mafia</I> alla Biblioteca comunale di Palma di Montechiaro (AG), che il 16 gennaio 1993 venne intitolata al giudice Giovanni Falcone.<BR>
Nel maggio 2008 gli &egrave; stata intitolata la Biblioteca comunale di Agrigento, trasferita nella nuova sede presso il palazzo dell'ex Archivio notarile, progetto di cui egli stesso si era occupato molti anni prima.</P>

<P ALIGN="RIGHT">Domenico Ciccarello</P>

<FONT SIZE="-1">
<P>AIB Sezione Sicilia. Comitato esecutivo regionale. <I><A HREF="larocca3.pdf">Un grande cammino si &egrave; interrotto</A></I>. &laquo;BI e CO: biblioteche e cooperazione in Sicilia&raquo;, 5 (1993), n. 2, p. 1, con una fotografia.</P>
<P>Tommaso Giordano. <A HREF="larocca1.pdf"><I>In ricordo di Franco La Rocca</I></A>. &laquo;AIB notizie&raquo;, 5 (1993), n. 6, p. 1-2, con una fotografia.</P>
<P>Antonio Scolari. <I><A HREF="larocca5.jpg">Franco La Rocca</A></I>. &laquo;Vedi anche&raquo;, 5 (1993), n. 2, p. 3.</P>
<P>Concetta Mineo. <I><A HREF="larocca2.jpg">Franco La Rocca</a></I>. &laquo;AIB notizie&raquo;, 6 (1994), n. 5, p. 7.</P>
<P>Massimo Belotti. <A HREF="http://www.bibliotecheoggi.it/pdf.php?filepdf=19930501301.PDF"><I>In ricordo di un amico</I></A>. &laquo;Biblioteche oggi&raquo;, 12 (1994), n. 6, p. 13, con una fotografia.</P>
<P>Giovanni Solimine. <A HREF="http://www.bibliotecheoggi.it/pdf.php?filepdf=19940700601.PDF"><I>Dedicato a Franco La Rocca</I></A>. &laquo;Biblioteche oggi&raquo;, 12 (1994), n. 7/8, p. 6-8, con un ritratto.</P>
<P>Domenico Ciccarello. <I><A HREF="larocca4.pdf">Perch&eacute; abbiamo ricordato Franco La Rocca</A></I>. &laquo;AIB notizie&raquo;, 15 (2003), n. 8, p. 7.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2000-12-26, ultimo aggiornamento 2022-08-31, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/larocca.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>