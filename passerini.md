![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](passerini.jpg)

## Passerini, Giuseppe Lando (Giuseppe Fortunato Maria)

(Firenze 31 gennaio 1858 -- Firenze 2 gennaio 1932)

Conte, entrò come sottobibliotecario nelle biblioteche governative dal
1º gennaio del 1886, presso la Biblioteca nazionale centrale di
Firenze.\
Dal dicembre 1887 venne trasferito alla Biblioteca Casanatense di Roma,
passando poi un breve periodo (maggio-ottobre 1893) alla Biblioteca
nazionale centrale di Roma.\
Dal settembre 1896, per sua richiesta, tornò a lavorare a Firenze,
presso la Biblioteca Medicea Laurenziana, dove rimase fino alla morte,
dal novembre 1913 come sottobibliotecario di 1ª classe e dal giugno 1926
con la nuova qualifica di bibliotecario capo, e vi avviò una sezione
dantesca e uno schedario dedicato al poeta.\
Svolse anche la funzione di ispettore della Soprintendenza bibliografica
per le Marche e l\'Umbria, che aveva allora sede alla Biblioteca
Laurenziana, e, nel 1928-1929, fu commissario dell\'Accademia
\"Petrarca\" di Arezzo, a cui lasciò la sua biblioteca dantesca,
intitolata al figlio Giulio Luigi caduto nella Grande guerra.\
Socio della Società bibliografica italiana dal 1897 al 1903, aderì
all\'Associazione italiana biblioteche dalla sua fondazione (1930).\
Studioso di letteratura italiana dei primi secoli, fondò nel 1893 e
diresse per molti anni il «Giornale dantesco», fu membro dell\'Accademia
della Crusca e della Società dantesca italiana e collaborò a varie
riviste e giornali. Fu autore anche di poesie.\
Interventista e impegnato anche in politica, fra i nazionalisti, aderì
al fascismo nel 1920, si candidò senza successo alle elezioni politiche
del 1921 e partecipò alla Marcia su Roma; fu poi per breve tempo
segretario del Fascio di Trento e federale della città (1922),
commissario straordinario della Federazione di Zara (1923-1924) e quindi
segretario amministrativo della Federazione di Firenze. Nel 1925 fu tra
i firmatari del *Manifesto degli intellettuali del fascismo* redatto da
Giovanni Gentile.\
Le sue carte d\'interesse dantesco e il suo carteggio letterario sono
conservati all\'Accademia \"Petrarca\" di Arezzo.

Alberto Petrucciani

*Piccolo dizionario dei contemporanei italiani*, compilato da Angelo De
Gubernatis. Roma: Forzani e C., 1895, p. 677-678.

Teodoro Rovito. *Dizionario bio-bibliografico dei letterati e
giornalisti italiani contemporanei*. Napoli: Tip. Melfi & Joele, 1907,
p. 192 (che indica come anno di nascita il 1859).

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 192-193.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 220 e 303 (che lo dice nato a Cortona nel 1859).

*Chi è?: dizionario degli italiani d\'oggi*. Roma: A. F. Formiggini,
1928, p. 372; 2ª ed., ivi, 1931, p. 574-575 (che lo dice nato a Cortona
il 31 gennaio 1862).

Guido Mazzoni. *Giuseppe Lando Passerini*. «Il Marzocco», 37, n. 2 (10
gen. 1932), p. 3 (che indica come giorno della morte il 3 gennaio).

*Cose italiane. Morte del comm. Gennaro De Simone e del conte
Passerini*. (Cronaca contemporanea). «La civiltà cattolica», 83 (1932),
n. 3, p. 186-187 (che lo dice nato a Cortona il 31 gennaio 1862).

E. R. \[Enrico Rostagno\]. *Giuseppe Lando Passerini*. «Accademie e
biblioteche d\'Italia», 5 (1932), n. 3/4, p. 338-340.

Enrico M. Fusco. *Scrittori e idee: dizionario critico della letteratura
italiana*. Torino: SEI, 1956, p. 445 (che lo dice nato a Cortona nel
1862 e morto nel 1931).

Cesare Federico Goffis. *Passerini, Giuseppe Lando*. In: *Enciclopedia
dantesca*. Vol. 4. Roma: Istituto della Enciclopedia italiana, 1973, p.
341.

*Dizionario generale degli autori italiani contemporanei*. Firenze:
Vallecchi, 1974, vol. 2, p. 1002-1004.

Mario Missori. *Gerarchie e statuti del PNF: Gran consiglio, Direttorio
nazionale, Federazioni provinciali: quadri e biografie*. Roma: Bonacci,
1986, p. 254.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 201.

G. \[Giulio\] Firpo. *Passerini, conte Giuseppe Fortunato Maria\...*.
In: *Dizionario biografico degli aretini 1900-1950*.
\<<http://www.societastoricaretina.org/biografie/GFPasseriniGL180507.pdf>\>.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 141 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 349 (che lo dice nato a Cortona).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2023-01-08, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/passerini.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
