![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](digiacomo.jpg){height="250"}\
\
[\[Altra immagine\]](digiacomo2.jpg)

## Di Giacomo, Salvatore

(Napoli 12 marzo 1860 -- Napoli 5 aprile 1934)

Dopo aver frequentato il Liceo Vittorio Emanuele di Napoli si iscrisse
alla Facoltà di medicina, ma la abbandonò al terzo anno. Fin da
giovanissimo dimostrò un particolare interesse per l\'arte tipografica e
per breve tempo fu impiegato alla Tipografia Giannini di Napoli.
Contemporaneamente si dedicava al giornalismo, mal sopportandone però
l\'ambiente per la precarietà e l\'animosità che lo contraddistingueva.\
Poeta, autore di racconti e di canzoni, giornalista, dal 1° dicembre
1893 iniziò a lavorare come sottobibliotecario straordinario alla
Biblioteca del Conservatorio di San Pietro a Maiella. Dopo pochi mesi,
nel marzo 1894, fu comandato alla Biblioteca universitaria di Napoli.\
Entrò nei ruoli, come sottobibliotecario di 4ª classe, dal 1º febbraio
1896, rimanendo alla Biblioteca universitaria di Napoli, ma alla fine
dello stesso anno ebbe l\'incarico di ordinare la Biblioteca
dell\'Istituto di belle arti di Napoli, dove compilò il catalogo per
autori, istituì l\'inventario topografico del materiale e provvide alla
collocazione e alle legature. Nella documentazione amministrativa
compare sempre con la data di nascita del 14 marzo 1862.\
Nel febbraio 1898 fu promosso sottobibliotecario di 3ª classe e riprese
il servizio alla Biblioteca universitaria.\
Alla fine dell\'anno chiese e ottenne il trasferimento, dal gennaio
1899, alla Biblioteca nazionale, dove percorse tutta la carriera di
bibliotecario fino ad assumere, dal settembre 1902, la direzione della
Sezione autonoma Lucchesi-Palli, la raccolta teatrale e musicale donata
dal conte Eduardo Lucchesi-Palli. La sede della Biblioteca, validamente
ordinata per materia, divenne un luogo di incontro di letterati fra i
più illustri dell\'epoca, nonostante una certa opposizione dell\'allora
direttore, [Emidio Martini](martini.htm), che ne sottolineò in più
occasioni l\'eccessiva autonomia.\

Mantenendo la direzione della Lucchesi Palli, nel 1914 gli fu affidata
la revisione della Biblioteca del Conservatorio di San Pietro a Maiella
e nell\'anno seguente ne ebbe la reggenza. In questo periodo ebbe modo
di studiare i manoscritti musicali degli antichi conservatori napoletani
là conservati, compilando i due cataloghi della musica a stampa e di
quella manoscritta.\
Nel giugno 1917 fu promosso per merito sottobibliotecario di 2ª classe e
con la riforma delle carriere del 1919 fu inquadrato nel grado di
bibliotecario. Dal giugno 1925 fu promosso bibliotecario capo, qualifica
con la quale concluse la carriera.\
Nel febbraio 1926 conseguì la nomina a direttore di musei e gallerie,
con destinazione alla Soprintendenza artistica di Napoli, ma mantenne di
fatto la direzione della Lucchesi Palli. Gravi problemi di salute gli
impedirono dal 1930 di essere presente in biblioteca, nel marzo 1932
venne sostituito e dal 1º agosto collocato a riposo.\
Socio della Società bibliografica italiana dal 1897 al 1901, aderì
all\'Associazione italiana biblioteche fin dalla sua costituzione nel
1930. Nel 1910 diventò membro dell\'Accademia Pontaniana e nel 1929 fu
nominato nell\'Accademia d\'Italia, mentre non aveva ottenuto la
convalida, nel 1924, la sua designazione al Senato.

Simonetta Buttò

Francesco Gaeta. *Salvatore di Giacomo*. Firenze: La rinascita del
libro, 1911. 119 p.: 2 tavole. (Contemporanei d\'Italia; 4).

E. \[Ermindo\] Campana. *Salvatore Di Giacomo alla \"Lucchesi-Palli\"*.
«Emporium», 61 (1935), n. 12, p. 314-318, con 3 ritratti.

Antonio Bellucci. *Salvatore Di Giacomo e la Biblioteca dei Girolamini*.
«Almanacco dei bibliotecari italiani», 1953, p. 65-67, con una
fotografia.

Ulisse Prota Giurleo. *Ricordi digiacomiani*. «Il Fuidoro», 3 (1956), n.
1/2, p. 68-72.

Antonio Bellucci. *Un furto digiacomiano nell\'archivio dei Girolamini*.
«Il Fuidoro», 3 (1956), n. 1/2, p. 88.

Salvatore Gaetani. *Poeti bibliotecari e bibliotecari poeti*. «Il
Fuidoro», 3 (1956), n. 3, p. 134-139.

Gino Doria. *Per Salvatore Di Giacomo*. «L\'approdo letterario», n. s.,
n. 10 (apr.-giu. 1960), p. 3-8.

Franco Schlitzer. *Salvatore Di Giacomo: ricerche e note
bibliografiche*, edizione postuma a cura di Gino Doria e Cecilia
Ricottini. Firenze: Sansoni, 1966. 775 p.: ill. (Biblioteca
bibliografica italica; 33).

Maria Giuseppina Castellano Lanzara. *Salvatore Di Giacomo bibliotecario
dell\'\"Universitaria\" di Napoli*. «Almanacco dei bibliotecari
italiani», 1970, p. 151-165.

Francesco Bruno. *Salvatore Di Giacomo*, in *La scapigliatura napoletana
e meridionale*. Napoli: La nuova cultura, 1971, p. 214-278.

Pasquale Pironti. *Salvatore Di Giacomo editore: saggio e bibliografia*.
Napoli: Pironti, 1982. 137 p.

Maria Angarano Moscarelli. *Mostra di autografi e libri a stampa:
Salvatore Di Giacomo*. «Bollettino d\'informazioni AIB», 24 (1984), n.
2/3, p. 250-251.

Fulvio Tuccillo. *Salvatore Di Giacomo cinquant\'anni dopo*. «Accademie
e biblioteche d\'Italia», 52 (1984), n. 6, p. 553-559.

Maria Angarano Moscarelli. *Il bibliotecario Salvatore Di Giacomo:
vicende poco note di un noto poeta*. Napoli: Liguori, 1987.

Angelo Pellegrino. [*Di Giacomo,
Salvatore*](http://www.treccani.it/enciclopedia/salvatore-di-giacomo_(Dizionario-Biografico)/).
In: *Dizionario biografico degli italiani*. Vol. 40. Roma: Istituto
della Enciclopedia italiana, 1991, p. 24-29.

Fulvio Tuccillo. *Croce e Di Giacomo: la memoria, il sogno,
l\'interpretazione*. In: *Croce e la sua Biblioteca nazionale: documenti
inediti di un itinerario intellettuale*. Roma: Istituto poligrafico e
Zecca dello Stato, 1991, p. 93-118.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 187.

Toni Iermano. *Il melanconico in dormiveglia: Salvatore Di Giacomo*.
Firenze: Olschki, 1995. 269 p. (Biblioteca dell\'Archivum Romanicum.
Serie 1: Storia, letteratura, paleografia; 264).

Aurelio Benevento. *Il punto su Salvatore Di Giacomo (1984-1996)*.
«Esperienze letterarie», 22 (1997), n. 2, p. 83-102.

Tiziana Grande. *Contributo alla storia della Biblioteca del
Conservatorio di musica San Pietro a Majella di Napoli: gli anni
1889-1935*. «Fonti musicali italiane », 3 (1998), p. 199-214.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 74-75 (voce di Simonetta Buttò).

Rosaria Borrelli. *La Lucchesi Palli: storia di una biblioteca
napoletana*. Napoli: Associazione Voluptaria, 2010. 141 p.: ill.
(Quaderni di Archivi di teatro Napoli; 2).

Paola Villani. *La seduzione dell\'arte: Pagliara, Di Giacomo, Pica: i
carteggi*. Napoli: Guida, 2010. 267 p. (Passaggi e percorsi; 20. Testi;
4).

La seconda immagine è tratta dall\'*Almanacco dei bibliotecari
italiani*, per gentile concessione della casa editrice Fratelli Palombi
di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-01, ultimo aggiornamento 2023-01-21, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/digiacomo.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
