![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](marcone.jpg){height="250"}

## Marcone, Arturo

(Foggia 22 agosto 1902 -- Foggia 4 novembre 1945)

Dopo gli studi secondari si iscrisse alla Facoltà di medicina
dell\'Università di Bologna, seguendo solo il primo anno nel 1921/22, e
si trasferì poi all\'Università di Roma, dove conseguì la laurea in
giurisprudenza nel 1937.\
Nel giugno di quell\'anno ebbe l\'incarico provvisorio di ordinare la
[Biblioteca provinciale di Foggia](/aib/stor/teche/fg-pro.htm) appena
istituita (febbraio 1937), ne fu nominato direttore dal 1º luglio 1938 e
l\'incarico gli fu confermato stabilmente nel maggio 1940.\
Si dedicò con passione e impegno all\'organizzazione della Biblioteca,
accogliente e moderna, che si affermò in breve tempo come efficiente
strumento di cultura cittadina e di studio. Nel 1939 collaborò col
soprintendente [Barberi](barberi.htm) nel tenere il corso di
preparazione per le biblioteche popolari scolastiche organizzato a
Foggia. Dopo il bombardamento dell\'agosto 1943, in cui la Biblioteca fu
gravemente colpita, si prodigò per mettere in salvo il materiale
superstite a Troia, dove era sfollato.\
Non ebbe il tempo di promuovere maggiori realizzazioni oltre questo
primo positivo impianto della Biblioteca perché, già gravemente malato
dal 1944, la morte lo colse a soli 43 anni.

Giorgio De Gregori

Francesco Barberi. *Arturo Marcone*. «Accademie e biblioteche
d\'Italia», 19 (1950), n. 1/2/3, p. 180.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 119 (voce di Giorgio De Gregori).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2021-12-07, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/marcone.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
