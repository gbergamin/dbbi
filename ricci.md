![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](ricci.jpg){height="250"}

## Ricci, Corrado

(Ravenna 18 aprile 1858 -- Roma 5 giugno 1934)

\[*Voce in preparazione*\]

Laureato in giurisprudenza all\'Università di Bologna nel luglio 1882,
dove fu poi anche libero docente.\
Entrò nella carriera delle biblioteche governative dal 1º dicembre 1882,
come alunno assistente della Biblioteca nazionale di Firenze, ma presso
la Biblioteca universitaria di Bologna, dove iniziò con [Olindo
Guerrini](guerrini.htm) il catalogo dei manoscritti poi completato da
[Carlo](frati.htm) e [Lodovico Frati](fratilo.htm). Con il Guerrini
collaborò anche in lavori letterari.\
Nel luglio 1884, quando figurava presso la Biblioteca universitaria di
Pavia, venne nominato assistente di quarta classe, destinato
all\'Estense di Modena, ma ancora comandato alla Biblioteca
universitaria di Bologna.\
Con il ruolo unico del 1887 venne inquadrato nella qualifica di
sottobibliotecario di 3ª classe.\
Dal 1º gennaio 1893, con l\'aiuto di Adolfo Venturi, passò nella
carriera dei funzionari di musei e gallerie, destinato alla Pinacoteca
di Parma e l\'anno dopo alla Galleria Estense di Modena, di cui venne
nominato direttore nel 1897. Nello stesso anno divenne soprintendente ai
monumenti di Ravenna, dal 1898 direttore della Pinacoteca di Brera e dal
1903 delle gallerie di Firenze.\
Nel settembre 1906 venne nominato direttore generale delle antichità e
belle arti. Andò a riposo nel 1919.\

Promotore nel 1919 dell\'Istituto nazionale di archeologia e storia
dell\'arte, di cui fu presidente fino alla morte, membro della
Commissione nazionale per la cooperazione intellettuale dalla sua
costituzione (1928), presidente del Consiglio superiore delle belle arti
dal 1929, membro dell\'Accademia dei Lincei (corrispondente dal 1916 e
nazionale dal 1921) e di numerose altre società scientifiche. Senatore
dal marzo 1923.\
Socio della Società bibliografica italiana e membro del suo Comitato
direttivo nel 1899-1901, mandò la sua adesione nel 1932 al secondo
congresso nazionale dell\'Associazione italiana biblioteche.\
I suoi libri e il suo vasto carteggio sono conservati nella Biblioteca
Classense di Ravenna.

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 217.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 332-333.

*Dizionario generale degli autori italiani contemporanei*. Firenze:
Vallecchi, 1974, p. 1130-1131.

Maria Grazia Pasqualitti. *Le raccolte di Palazzo Venezia e la ricerca
archeologica italiana dal 1850 al 1950*. «Accademie e biblioteche
d\'Italia», 44 (1976), n. 4/5, p. 371-380.

Carla Giunchedi -- Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 68-70, 76, 97-98, 102,
172 e 204.

Giovanna Bosi Maramotti. *Gli anni bolognesi di Corrado Ricci*. «Atti e
memorie / Deputazione di storia patria per le province di Romagna»,
n.s., 46 (1995), p. 269-282 (pubblicato nel 1996). Poi negli «Annali
della Scuola normale superiore di Pisa. Classe di lettere e filosofia»,
serie 4ª 5 (2000) n. 2, p. 489-499 (pubblicato nel 2002).

Biblioteca comunale Classense, Ravenna. *Corrispondenti di Corrado
Ricci: indice-inventario della serie corrispondenti nel carteggio Ricci
della Biblioteca Classense*, a cura di Simonetta Secchiari. Ravenna:
Società di studi ravennati, 1997. 223 p.: 3 ritr.

*Repertorio biografico dei senatori dell\'Italia fascista*, a cura di
Emilio Gentile e Emilia Campochiaro. Napoli: Bibliopolis, 2003, vol. 4:
*M-R*, p. 2007-2009 (pubblicato nel 2004).

Michele Maggi. *Patrimonio artistico e battaglie civili: la
corrispondenza Croce-Ricci*. «Nuova Antologia», n. 2252 (ott.-dic.
2009), p. 139-153.

Clotilde Bertoni. *[Ricci,
Corrado](http://www.treccani.it/enciclopedia/corrado-ricci_%28Dizionario-Biografico%29/)*.
In: *Dizionario biografico degli italiani*. Vol. 87. Roma: Istituto
della Enciclopedia italiana, 2016 (con altri riferimenti bibliografici).

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2005-12-31, ultimo aggiornamento 2020-06-02, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/ricci.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
