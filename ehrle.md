![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

\

![\[Ritratto\]](ehrle.jpg){height="250"}\
\
[\[Altra immagine\]](ehrle2.jpg)

## Ehrle, Franz (Francesco)

(Isny, Germania, 17 ottobre 1845 -- Città del Vaticano 31 marzo 1934)

Appena sedicenne, nel 1861, entrò nel noviziato dei gesuiti a Gorheim,
per compiere studi umanistici e di retorica. Dal 1863 al 1865 seguì i
corsi di filosofia nella badia di Maria-Laach, dove ebbe l\'incarico di
aiutobibliotecario. Dopo un periodo di insegnamento di filosofia,
materie umanistiche, grammatica e di inglese e francese, si trasferì in
Inghilterra per specializzarsi in teologia.\
Nel 1876 fu ordinato sacerdote. Nel 1880 fu mandato a Roma per motivi di
studio e compì vari viaggi in Italia e all\'estero.\
Cominciò la carriera di bibliotecario nel 1881, quando il papa Leone
XIII deliberò la sua ammissione fra gli scrittori della Biblioteca
Vaticana, come studioso già noto. Nel gennaio 1895 gli fu conferita la
direzione della Biblioteca, dal 1910 col titolo di prefetto.\
Nel periodo in cui la gerarchia ecclesiastica decise l\'apertura
dell\'Archivio segreto agli studiosi si adoperò perché questi potessero
ricevere la migliore assistenza nel loro lavoro di ricerca, e ugualmente
per la Biblioteca vaticana svolse un\'opera preziosa nel campo delle
acquisizioni -- soprattutto di carte di antiche famiglie romane --,
dell\'organizzazione del servizio, con la creazione di una sala di
consultazione, e delle riproduzioni e del restauro presso il Gabinetto
vaticano del materiale di pregio.\
Fu inoltre il promotore della Conferenza internazionale di San Gallo,
tenuta nel settembre 1898, dedicata alla conservazione dei manoscritti.\
Nel luglio 1914 chiese e ottenne di essere esonerato dall\'impegno
gravoso della direzione della Biblioteca apostolica vaticana: gli
successe [Achille Ratti](ratti.htm), che dopo la nomina al soglio
pontificio lo creò cardinale, nel dicembre 1922, e gli conferì
nell\'aprile 1929 il titolo di bibliotecario e archivista di Santa
Romana Chiesa.

Simonetta Buttò

*Miscellanea Francesco Ehrle*. Roma: Biblioteca apostolica vaticana,
1924. 5 vol. + 1 *Album*. L\'*Album* contiene: *Il cardinale Francesco
Ehrle*, p. 12-28, con elenco degli scritti.

*Onoranze al card. Francesco Ehrle*. «La bibliofilia», 26 (1924), n.
8/9, p. 276.

*Necrologio*. «La bibliofilia», 36 (1934), n. 4, p. 163-164.

E. \[Enrico\] Carusi. *Il card. Francesco Ehrle bibliotecario di S.R.C.
(n. a Isny, Württemberg, il 17 ott. 1845, m. a Roma il 31 marzo 1934)*.
«Accademie e biblioteche d\'Italia», 8 (1934), n. 5, p. 430-436: 1
ritratto.

Enrico Carusi. *Il cardinale Francesco Ehrle*. «Archivio della R.
Deputazione romana di storia patria», 58 (1935), p. 208-210.

Alfons M. Stickler. *Franz Ehrle*. «CABnewsletter», 3 (1998), n. 6, p.
5-10.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 76-77 (voce di Simonetta Buttò).

Paolo Vian. *Collaborazione degli istituti prima dell\'Unione: i*
Miscellanea Francesco Ehrle *(1924)*. «Annuario / Unione internazionale
degli istituti di archeologia storia e storia dell\'arte in Roma», 41
(1999-2000), p. 191-208: ill. Pubblicato nel 2000.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 175-176.

Paolo Vian. *Franz Ehrle a Torino (febbraio 1904): un caso
\"politico\"*. «Carthaginensia», 31 (2015), p. 445-497.

*Le cardinal Franz Ehrle (1845-1934): jésuite, historien et préfet de la
Bibliothèque Vaticane: actes du colloque de Rome (19-20 février 2015) =
Franz Kardinal Ehrle (1845-1934): Jesuit, Historiker und Präfekt der
Vatikanischen Bibliothek: Akten der Tagung in Rom (19.-20. Februar
2015)*, études réunis par = herausgegeben von Andreas Sohn et Jacques
Verger. Rome: École française de Rome, 2018. 351 p.: ill. (Collection de
l\'École française de Rome; 551). Contiene tra l\'altro: Paolo Vian,
*Franz Ehrle e Giovanni Mercati: due eruditi alla corte di S. Pietro*,
p. 91-124; Christine Maria Grafinger, *Der deutsche Jesuit Franz Ehrte
als Präfekt der Vatikanischen Bibliothek: seine Projekte und
Neuerungen*, p. 125-146; Donatella Nebbiai, *Franz Ehrle et l\'histoire
de la bibliothèque pontificale*, p. 223-248.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-01, ultimo aggiornamento 2022-09-12, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/ehrle.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
