![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](morelli.jpg){height="250"}

## Morelli, Walter

\[*Voce in preparazione*\]

Conseguito il diploma di ragioniere entrò a lavorare alla Camera di
commercio di Genova, divenendo poi dal 1949 direttore della Biblioteca,
molto ben fornita e allora largamente frequentata da studiosi e
interessati. Curò particolarmente l\'aggiornamento dei cataloghi
alfabetici e la compilazione di un catalogo per materie e pubblicò nel
1966 il *Catalogo delle pubblicazioni periodiche* possedute dalla
Biblioteca, oltre a collaborare intensamente alla rivista della Camera
di commercio. Realizzò anche la ristrutturazione della sede, nel 1955, e
attivò un servizio d\'informazioni telefonico.\
Promosse al principio degli anni Sessanta la collaborazione tra le
strutture camerali di documentazione e informazione, prima tra le
province della Liguria e poi tra le principali città dell\'Italia
settentrionale, intervenendo ai congressi dell\'AIB del 1961 e 1962 con
due comunicazioni sulle funzioni delle biblioteche camerali come centri
di documentazione e informazione e le iniziative di cooperazione da lui
stesso promosse. Poi nel 1966 pubblicò sul «Bollettino d\'informazioni
AIB» un resoconto delle attività in corso.\
Impegnato nell\'Associazione italiana biblioteche, nel 1961 venne eletto
nel [Comitato regionale](/aib/stor/sezioni/lig.htm) della Sezione ligure
e fu poi confermato per altri due mandati, fino al 1971. Alla fine del
1969, per il trasferimento da Genova di [Maria Sciascia](sciascia.htm) e
Maria Cecaro, diventò anche vicepresidente della Sezione.\

Nel 1961 entrò anche a far parte del [Collegio dei revisori dei
conti](/aib/stor/cariche60.htm) dell\'AIB, come rappresentante della
categoria dei bibliotecari di biblioteche speciali, a seguito della
rinuncia di [Lydia Barbera](barbera.htm) subentrata nel Consiglio
direttivo.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2010-07-31, ultimo aggiornamento 2014-08-29, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/morelli.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
