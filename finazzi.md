![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](finazzi.jpg){height="250"}

## Finazzi, Marcello

(Arquà Petrarca PD 8 ottobre 1920 -- Venezia 25 marzo 2002)

Laureato in lettere antiche all\'Università di Padova con una tesi di
glottologia discussa con Carlo Tagliavini, entrò giovanissimo nelle
biblioteche statali, dal giugno 1944, come avventizio di seconda
categoria alla Biblioteca Marciana di Venezia. Dal 1º giugno 1950 venne
inquadrato come aiutobibliotecario nel ruolo speciale transitorio creato
nel dopoguerra.\
Passato nella carriera direttiva dal 1º gennaio 1963 e promosso
direttore di biblioteca di 2ª classe nel 1972, lavorò sempre alla
Marciana, dove curò fra l\'altro la raccolta dei manoscritti greci e nel
1968, per il quinto centenario della Biblioteca, la mostra su *La stampa
greca a Venezia nei secoli XV e XVI* e il relativo catalogo.\
Nominato dirigente nel novembre 1973, assunse in dicembre la direzione
della [Biblioteca universitaria di Padova](/aib/stor/teche/pd-uni.htm),
che tenne fino al 1976. Passò poi in quell\'anno alla direzione della
[Biblioteca universitaria di Bologna](/aib/stor/teche/bo-uni.htm) e nel
1979 a quella della [Biblioteca statale
Isontina](/aib/stor/teche/go-sta.htm) di Gorizia, che tenne fino al
1983. Nello stesso periodo, con un distacco parziale a Venezia,
collaborò con [Elpidio Mioni](mioni.htm) alla catalogazione dei codici
greci della Biblioteca Marciana.\
Socio dell\'Associazione italiana biblioteche almeno dal 1954, lo rimase
ininterrottamente fino al 1997.

Alberto Petrucciani

Marino Zorzi. *[Ricordo di Marcello
Finazzi](https://marciana.venezia.sbn.it/ricordo-di-marcello-finazzi)*.
«Biblioteca Marciana newsletter», n. 5 (autunno 2002), p. 13.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2004-01-25, ultimo aggiornamento 2022-09-27, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/finazzi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
