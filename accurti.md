![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](accurti.jpg){height="250"}

## Accurti, Tommaso

(Porto San Giorgio AP 11 novembre 1862 -- Roma 20 gennaio 1946)

Ordinato sacerdote nel 1885, insegnò per diversi anni nel Seminario
arcivescovile di Fermo.\
Si dedicò soprattutto allo studio degli incunaboli, che coltivò durante
tutta la vita, raggiungendo una insuperata competenza. Gli prestarono
abbondante materia per approfondire questo studio la Biblioteca
Vaticana, in cui dal 1928 attese, come collaboratore non di ruolo, alla
catalogazione dei circa 8000 incunaboli, e le biblioteche di Roma,
ricchissime, nel loro complesso, di opere stampate agli albori
dell\'arte tipografica.\
Non pubblicò molto, ma quel che resta della sua opera è di incomparabile
rigore: basti dire che dopo la pubblicazione dei suoi due volumi di
annotazioni e correzioni al *Gesamtkatalog der Wiegendrucke* (Florentiae
1930 e 1936) i tedeschi vollero assicurarsene la collaborazione
inviandogli le bozze di stampa dei successivi volumi della monumentale
opera.\
Pubblicò inoltre il *Catalogo degli incunaboli della Biblioteca
Guarnacci di Volterra* (Roma 1929) e le annotazioni alla nuova edizione
accresciuta del Wadding curata da Giovanni Giacinto Sbaraglia
(*Supplementum et castigatio ad Scriptores trium ordinum S. Francisci*,
Romae 1908-1936, in 3 volumi).

Giorgio De Gregori

*La morte di don Tommaso Accurti*. «L\'osservatore romano», 21/22
gennaio 1946.

Lamberto Donati. *D. Tommaso Accurti (11 novembre 1862-20 gennaio
1946)*. «La bibliofilia», 46 (1944), p. 109-111. Stampato nel 1946.

Luigi De Gregori. *Tommaso Accurti*. «L\'osservatore romano», 17
febbraio 1946.

Lamberto Donati. *Tommaso Accurti*. «Accademie e biblioteche d\'Italia»,
18 (1950), n. 1/2/3, p. 169-170.

*Miscellanea bibliografica in memoria di don Tommaso Accurti*, a cura di
Lamberto Donati. Roma: Edizioni di storia e letteratura, 1947. XI, 220
p.: ill. (senza note bio-bibliografiche).

Teresa Guarnaschelli. *[Accurti,
Tommaso](http://www.treccani.it/enciclopedia/tommaso-accurti_%28Enciclopedia-Italiana%29/)*.
In: *Enciclopedia italiana di scienze, lettere ed arti*, *1938-1948*
\[*Seconda appendice, A-H*\]. Roma: Istituto della Enciclopedia
italiana, 1948, p. 14 (che lo dice erroneamente morto il 26 gennaio).

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 15 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 2-3 (che lo dice nato a Serrapatrona
\[!\]).

Alberto Petrucciani. *Tra Roma e Berlino: Luigi De Gregori, il GW e
alcune tracce della \"repubblica degli incunabolisti\"*. In:
*Incunabula: printing, trading, collecting, cataloguing: atti del
Convegno internazionale, Milano, 10-12 settembre 2013*, a cura di
Alessandro Ledda. «La bibliofilia», 116 (2014), n. 1/3, p. 325-349.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-19, ultimo aggiornamento 2021-11-20, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/accurti.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
