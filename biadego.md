![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](biadego.jpg){height="250"}

## Biadego, Giuseppe

(Verona 28 agosto 1853 -- Verona 12 aprile 1921)

Laureato in filosofia all\'Università di Padova nel luglio 1873,
conseguì nel 1875 l\'abilitazione all\'insegnamento del greco, latino e
italiano nei licei.\
Dal 1874 fu vicebibliotecario alla [Biblioteca comunale di
Verona](/aib/stor/teche/vr-civ.htm) e dal 1883 ne divenne direttore.
Durante la sua lunga direzione la Biblioteca conobbe un grande sviluppo:
il patrimonio si accrebbe passando da 100.000 volumi a 250.000, gli
spazi furono ampliati e incrementati i cataloghi e i repertori.\
Ebbe anche la direzione dell\'Archivio comunale di Verona e fece parte
della Commissione per la vigilanza sui monumenti. Fu socio
(corrispondente dal 1884 ed effettivo dal 1892), consigliere per molti
anni e dal 1919 presidente della Deputazione veneta di storia patria,
segretario dal 1897 dell\'Accademia di agricoltura, scienze e lettere di
Verona (di cui curò anche la biblioteca), membro dell\'Istituto veneto
(corrispondente dal 1898 ed effettivo dal 1912) e di altri sodalizi
scientifici.\
A partire dal 1897 e fino almeno al 1911 risulta fra i soci della
Società bibliografica italiana.\
Prolifico scrittore di cose veronesi, bibliografiche, artistiche,
letterarie e storiche, in campo professionale pubblicò i volumi *Dei
cataloghi di una pubblica biblioteca e in particolare del catalogo
reale* (Verona 1874), *Storia della Biblioteca comunale di Verona*
(Verona 1892), *Catalogo descrittivo dei manoscritti della Biblioteca
comunale di Verona* (Verona 1892) e, in collaborazione con Antonio
Avena, *Fonti della storia di Verona nel periodo del Risorgimento
(1796-1870)* (Verona 1906). Collaborò con Francesco Novati e Rodolfo
Renier alla compilazione degli indici 1883-1907 del «Giornale storico
della letteratura italiana».\
Le sue carte e i suoi libri sono conservati alla Biblioteca comunale di
Verona.

Simonetta Buttò

Angelo De Gubernatis. *Dizionario biografico degli scrittori
contemporanei*. Firenze: coi tipi dei Successori Le Monnier, 1879, p.
147.

A. \[Angelo\] De Gubernatis. *Dictionnaire international des écrivains
du jour*. Florence: Niccolai, 1891, vol. 1, p. 295-296.

*Piccolo dizionario dei contemporanei italiani*, compilato da Angelo De
Gubernatis. Roma: Forzani e C., 1895, p. 101.

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 134 e 38\*.

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 28.

\[Salomone Morpurgo\]. *Giuseppe Biadego*. «Bollettino delle
pubblicazioni italiane ricevute per diritto di stampa dalla Biblioteca
nazionale centrale di Firenze», n. 237/238 (mar.-apr. 1921), p.
xiij-xiiij.

S. M. \[Salomone Morpurgo\]. *Giuseppe Biadego*. (Marginalia). «Il
Marzocco», 26 n. 22 (29 mag. 1921), p. 3.

Antonio Medin. *In memoria di Giuseppe Biadego*. «Atti del Reale
Istituto veneto di scienze, lettere ed arti», 80 (1921), p. 59-62. Segue
Achille Forti, *Giuseppe Biadego (1853-1921)*, p. 63-70.

C. F. \[Carlo Frati\]. *Necrologio*. «La bibliofilia», 23 (1921), n.
1/2, p. 64.

Vittorio Cian. \[*Necrologio*\]. «Giornale storico della letteratura
italiana», 39 (1921), vol. 77, fasc. 229, p. 398.

Giuseppe Pavanello. *Giuseppe Biadego*. «Nuovo archivio veneto», n.s.,
24 (1921), n. 81/82, p. 175-183.

Vittorio Cavazzocca Mazzanti. *Bibliografia di Giuseppe Biadego*. «Nuovo
archivio veneto», n.s., 24 (1921), n. 81/82, p. 184-222.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 47.

Giuseppe Fumagalli. *La bibliografia*. Roma: Fondazione Leonardo per la
cultura italiana, 1923, p. XXIV.

Flaminio Pellegrini. *Giuseppe Biadego: discorso commemorativo tenuto il
4 maggio 1924 nella sala maggiore della Gran Guardia Vecchia*. «Atti
dell\'Accademia di agricoltura scienze e lettere di Verona», serie 5ª, 1
(1924), p. 113-135.

G. \[Gioacchino\] Brognoligo. *Appunti per la storia della cultura in
Italia nella seconda metà del secolo XIX. VI: La cultura veneta. VII*.
«La critica», 22 (1924), n. 2, p. 81-100: 85-86.

Antonio Medin. *Biadego, Giuseppe*. In: *Enciclopedia italiana di
scienze, lettere ed arti*. Vol. 6. Roma: Istituto della Enciclopedia
italiana, 1930, p. 857 (come altre fonti, indica come data di nascita il
20 agosto).

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 95-96.

*Pedagogisti ed educatori*, diretto da Ernesto Codignola. Milano:
Istituto editoriale italiano, 1939, p. 70-71 (Enciclopedia biografica e
bibliografica italiana; 38) (che indica come data di nascita il 20
agosto).

Vittorio Fainelli. *Giuseppe Biadego*. «Almanacco dei bibliotecari
italiani», 1953, p. 127- 131, con una fotografia.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 1. Firenze:
Sansoni, 1957, p. 133.

Paola Tentori. *[Biadego,
Giuseppe](http://www.treccani.it/enciclopedia/giuseppe-biadego_(Dizionario_Biografico)/)*.
In: *Dizionario biografico degli italiani*. Vol. 9. Roma: Istituto della
Enciclopedia italiana, 1967, p. 821.

Francesco Mattesini. *Giuseppe Biadego e i suoi rapporti con il
Carducci*. In: *Scrittura e società: studi in onore di Gaetano Mariani*.
Roma: Herder, 1985, p. 233-242.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 179.

Maria Teresa Biagetti. *Biblioteconomia italiana dell\'Ottocento:
catalografia e teoria bibliografica nella trattatistica italiana*. Roma:
Bulzoni, 1996, p. 126-130.

Giuseppe Franco Viviani. *Archivisti e bibliotecari di Verona (sec.
XX)*. In: *Per Alberto Piazzi: scritti offerti nel 50º di sacerdozio*, a
cura di Carlo Albarello, Giuseppe Zivelonghi. Verona: Biblioteca
capitolare di Verona, 1998, p. 411-456: 413-415.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 24-25 (voce di Simonetta Buttò).

Alberto Brambilla. *Docenti e didattica nell\'Università di Padova a
fine Ottocento: dalle note di due veronesi (Gioachino Brognoligo e
Giuseppe Biadego)*. «Quaderni per la storia dell\'Università di Padova»,
36 (2003), p. 135-151.

Giuseppe Franco Viviani. *Biadego Giuseppe*. In: *Dizionario biografico
dei veronesi (secolo XX)*, a cura di Giuseppe Franco Viviani.
\[Verona\]: Fondazione Cassa di risparmio di Verona Vicenza Belluno e
Ancona, 2006, p. 123-124.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 66-67 (che indica come data di nascita
il 20 agosto).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2022-09-12, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/biadego.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
