![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](blundo.jpg){height="250"}

## Blundo, Maria Teresa (D\'Arrigo Blundo)

(Nozzano, Lucca 23 luglio 1908 -- Pescara 21 marzo 2005)

Nata D\'Arrigo, iniziò a lavorare alla Biblioteca governativa di Lucca,
come fattorino non di ruolo, nell\'aprile 1928. Entrò in ruolo come
ordinatore dal 16 febbraio 1932, e conseguì in seguito la laurea in
lettere.\
Nel gennaio 1939 venne promossa primo ordinatore e nel giugno 1941
ordinatore principale, grado più alto della carriera di concetto.\
Dal 1º gennaio 1941 fu trasferita alla Soprintendenza bibliografica per
gli Abruzzi e il Molise, con sede a Pescara, reggendone l\'ufficio per
diversi anni, in mancanza di funzionari della carriera direttiva, fino
alla nomina, al principio del 1949, di Tommaso Bozza. Nel 1943 tenne ad
Avezzano un corso di formazione per i bibliotecari delle biblioteche
popolari e scolastiche.\
Per parecchi anni resse la Soprintendenza bibliografica per gli Abruzzi,
in mancanza di funzionari della carriera direttiva, fino alla nomina, al
principio del 1949, di [Tommaso Bozza](bozza.htm).\
Con la riforma degli organici del 1948 venne inquadrata nella nuova
qualifica di aiutobibliotecario (dal luglio 1952 aiutobibliotecario
principale, dal febbraio 1963 aiutobibliotecario capo).\
Resse di nuovo la Soprintendenza bibliografica dal 1963 al 1965. Venne
poi collocata a riposo verso il 1970.\
Socia dell\'Associazione italiana biblioteche dal 1933, nel dopoguerra
venne invitata, come reggente della Soprintendenza alle biblioteche
dell\'Abruzzo e Molise, ad adoperarsi per costituire una Sezione
regionale e inviò un delegato all\'Assemblea nazionale di Palermo
(1948), ma nel luglio 1949, constatata l\'impossibilità di raggiungere
il numero minimo di adesioni richiesto dallo Statuto (30 soci), chiese
l\'annessione alla [Sezione di Roma](/aib/stor/sezioni/laz.htm).
Costituita nel 1954 una [Sezione
abruzzese-molisana](/aib/stor/sezioni/abr.htm), venne eletta del
Comitato regionale per il 1958-1961 e, ripresa l\'attività dopo un
periodo di interruzione, rieletta per il triennio 1964-1967.\

Andrea Paoli

Giorgio De Gregori. *La mia vita tra le rocce e tra i libri*, con la
collaborazione di Andrea Paoli. Roma: Associazione italiana biblioteche,
2003, p. 193-194 e 198.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2009-09-01, ultimo aggiornamento 2022-09-04, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/blundo.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
