<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Betocchi, Silvia</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 110524.AP creato come in prep., senza ritr. -->
<!-- 110610.AP ritocchi -->
<!-- 190117.AP aggiunto AIB notizie -->
<!-- 200512.AP aggiunto testo Desideri e ritocchi -->
<!-- 220730.AP aggiunte varie e ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<DIV ALIGN="CENTER">
<H3>Dizionario bio-bibliografico dei bibliotecari italiani del XX secolo</H3>
<BR>
<H2>Betocchi, Silvia</H2>
<P>(Firenze 28 febbraio 1947 &ndash; Firenze 18 novembre 1997)</P>
</DIV>

<P>Figlia del poeta Carlo Betocchi, studi&ograve; a Firenze, conseguendo la laurea in filosofia nel novembre 1974.<BR>
Gi&agrave; dal 20 maggio 1972 aveva iniziato a lavorare presso il Gabinetto Vieusseux, dove svolger&agrave; tutta la sua attivit&agrave; professionale, diventando nel dicembre 1990 dirigente della Biblioteca e dell'Archivio contemporaneo, ruolo che mantenne fino alla sua prematura scomparsa.<BR>
Collabor&ograve; alle prime mostre organizzate durante la direzione di <A HREF="bonsanti.htm">Alessandro Bonsanti</A>, con i relativi cataloghi: la Mostra del libro inglese illustrato dell'800 (marzo-aprile 1977) e la Mostra dell'Archivio contemporaneo (20 maggio-30 giugno 1978). Tra le collezioni della biblioteca si dedic&ograve; in particolare alla ricca raccolta di periodici italiani e stranieri del Novecento, curandone il catalogo e poi l'informatizzazione.<BR>
Un anno dopo la scomparsa del padre (1986) si adoper&ograve; perch&eacute; fosse assicurato all'Archivio contemporaneo del Vieusseux il patrimonio documentario del poeta, con la costituzione del Fondo Betocchi, composto della sua ricca biblioteca privata e da oltre 12.500 documenti epistolari e manoscritti.<BR>
Nel 1989, su incarico del Servizio Beni librari della Regione Toscana, organizz&ograve; con <A HREF="crocetti.htm">Luigi Crocetti</A> un Corso di formazione per bibliotecari, tenuto per diversi mesi al Gabinetto Vieusseux e seguito da tirocini nelle biblioteche.<BR>
Socia dell'Associazione italiana biblioteche almeno dal 1984, venne eletta presidente della <A href="/aib/stor/sezioni/tos.htm">Sezione Toscana</a> per il triennio 1991-1993. Fece parte anche del Consiglio interbibliotecario toscano. <BR>
Fu autrice e curatrice di varie pubblicazioni, tra le quali un saggio sul Gabinetto Vieusseux durante la direzione di <a href="montale.htm">Eugenio Montale</a>, sulla rivista &laquo;Italica&raquo; (1994), oltre alla curatela di <I>Giuseppe Prezzolini: the American years, 1929-1962: symposium, March 3, 1993, Casa italiana, New York</I> (New York: Vanni; Firenze: Gabinetto Vieusseux, 1994). Collabor&ograve; a &laquo;Biblioteche oggi&raquo; e a &laquo;Bit&raquo;.<BR>
Appassionata di letteratura inglese e di gialli, cur&ograve; varie traduzioni, tra le quali l'antologia di Francis Marion Crawford e E. F. Benson <I>Remote signore di sangue</I> (Firenze: Polistampa, 1993).<BR>
Postuma la sua curatela dei <I>Tarli</I> di Emilio Cecchi, con prefazione di Enzo Siciliano (Roma: Fazi, 1999). Fu proprio Siciliano, direttore del Gabinetto dal 1995 al 2000, a ricordarla nell'editoriale di &laquo;Antologia Vieusseux&raquo; dopo la sua scomparsa: una &laquo;persona dotata di ironia [...]. Il gusto sicuro era anche una sua dote, come la discrezione [...]. Certo c'era anche in Silvia l'alterezza della fiorentina nutrita di cultura anglosassone [...] ma in lei era vivo questo tratto particolare che rende le persone rigorose insieme disposte a un distacco mai cinico ma lungimirante&raquo;.<BR>
Nel ventennale della sua scomparsa, Gloria Manghetti ha rievocato la costituzione del Fondo Betocchi, dedicandola proprio alla memoria di Silvia, insieme alla pubblicazione di alcune poesie autografe, rintracciate tra gli inediti del fondo, che il poeta &laquo;le dedic&ograve; quando era bambina, "la bambinina di casa", "di nulla contenta", ritratta nei gesti innocenti di una serena quotidianit&agrave;&raquo;.</P>

<P ALIGN="RIGHT">Laura Desideri</P>

<FONT SIZE="-1">
<P>[<A HREF="betocchi1.jpg"><I>Notizia della morte</I></A>]. &laquo;AIB notizie&raquo;, 9 (1997), n. 11, p. 28.</P>
<P>Enzo Siciliano. <I>Per Silvia Betocchi</I>. &laquo;Antologia Vieusseux&raquo;, n. 8/9 (mag.-dic. 1997), p. 3.</P>
<P>Gloria Manghetti. <I>Per Carlo Betocchi, dal Gabinetto Vieusseux</I>. In: <I>Ricordare Betocchi</I>, a cura di Antonia Ida Fontana e Marco Marchi. [Firenze]: Regione Toscana, Consiglio regionale, 2018, p. 41-45: ill.</P>
</FONT>

<P>Si ringrazia vivamente Gloria Manghetti.</P>
<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2011-05-24, ultimo aggiornamento 2022-07-30, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/betocchi.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>