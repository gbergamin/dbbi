![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](ruysschaert.jpg){height="250"}

## Ruysschaert, José

(Renaix, Belgio 11 giugno 1914 -- Città del Vaticano 9 gennaio 1993)

Ordinato sacerdote nel 1939, nella diocesi di Tournai, conseguì la
laurea in filosofia e lettere all\'Università cattolica di Lovanio nel
1947, con una tesi pubblicata due anni dopo.\
Trasferitosi a Roma nel 1947, fu nominato nel 1949 scrittore latino
della Biblioteca apostolica vaticana. Pubblicò fra l\'altro il catalogo
dei manoscritti provenienti dal Collegio Romano della Compagnia di Gesù
(1959) e curò i cataloghi di varie mostre.\
Dal 1965 divenne viceprefetto, ma nel marzo 1971, per la successione ad
Alfons Raes, prefetto dal 1962, gli venne preferito Alfons Maria
Stickler.\
Negli anni Settanta fu anche docente di codicologia, per breve tempo,
alla Scuola vaticana di paleografia, diplomatica e archivistica. Venne
collocato a riposo nel 1984.\
Pubblicò numerosi e autorevoli studi soprattutto nei campi
dell\'archeologia cristiana, della storia delle biblioteche, della
storia della miniatura e della legatura.\
Ricevette onorificenze importanti in Belgio e in Francia e, nel 1978, la
laurea *honoris causa* dalla Sorbona.\
Fu membro del Comité international de paléographie latine (dal 1970),
dell\'Accademia romana di archeologia (dal 1965), di cui fu anche
vicepresidente, dell\'Istituto di studi romani (dal 1969), dell\'Arcadia
(dal 1971), della Società romana di storia patria (corrispondente dal
1976, ordinario dal 1990) e di altri sodalizi scientifici.\
Lasciò la sua biblioteca e le sue carte alla Fondazione Ezio
Franceschini di Firenze.

Alberto Petrucciani

*Roma humanistica: studia in honorem rev.i adm. dni dni Iosaei
Ruysschaert*, collegit et edidit Iosephus Ijsewijn. Leuven: Leuven
University Press, 1985. XXXVIII, 306 p.: tav. (Humanistica Lovaniensia;
34 A). Contiene fra l\'altro: I. Ijsewijn, *Reverendi admodum domini
domini Iosaei Ruysschaert vita*, p. X-XIV; *Les publications de mgr José
Ruysschaert*, p. XV-XXXVIII.

Pierre Petitmengin. *[Évocation de Mgr Ruysschaert
(1914-1993)](http://www.persee.fr/web/revues/home/prescript/article/piot_1148-6023_1991_num_73_1_1696)*.
«Monuments et mémoires de la Fondation Eugène Piot», 73 (1993), p. 52.

Giulio Battelli. *José Ruysschaert*. «Studi romani», 41 (1993), n. 3/4,
p. 317-318, con una fotografia.

Giulio Battelli. *José Ruysschaert (1914-1993)*. «Archivio della Società
romana di storia patria», 117 (1994), p. 278-279. Pubblicato nel 1995.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2004-01-25, ultimo aggiornamento 2022-10-12, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/ruysschaert.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
