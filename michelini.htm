<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Michelini Tocci, Luigi</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 090919.AP creato in prep. -->
<!-- 110201.AP aggiunto foto e ritocchi -->
<!-- 110202.AP aggiunto link a E. Michelini -->
<!-- 130111.AP aggiunte e ritocchi -->
<!-- 210323.AP ritocchi e firmata -->
<!-- 211210.AP aggiunta -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="michelini.jpg" HEIGHT="250" ALT="[Ritratto]"></TD>
<TD WIDTH="78%">
<H2>Michelini Tocci, Luigi</H2>
<P>(Cagli PS 28 aprile 1910 &ndash; Roma 15 febbraio 2000)</P>

<P>Studi&ograve; all'Istituto Massimo di Roma e poi dal 1928 alla Facolt&agrave; di lettere e filosofia dell'Universit&agrave; di Roma, dove si laure&ograve; nel 1933 con una tesi su L&eacute;on Bloy. Allievo di Pietro Paolo Trompeo, pubblic&ograve; in seguito alcuni lavori relativi alla cultura francese tra Otto e Novecento.<BR>
Giovanissimo, diresse dal febbraio 1930 la Biblioteca comunale di Cagli, adoperandosi per la sua ripresa e provvedendo ad acquisti di materiale moderno. Nel 1930 pubblic&ograve; uno studio su un manoscritto dell'<I>Eneide</I> posseduto dalla biblioteca stessa. Nel 1932 trascorse un periodo in Ungheria, con una borsa di studio.<BR>
Diresse poi dall'ottobre 1934 fino al 1944, succedendo per concorso a <a href="viterbo.htm">Ettore Viterbo</a>, la Biblioteca Oliveriana di Pesaro, e cur&ograve; anche il medagliere annesso al Museo. Durante la sua energica e competente direzione la Biblioteca, che si trovava in condizioni molto degradate quanto a locali, aggiornamento delle raccolte e organizzazione, fu trasferita e riorganizzata nella nuova sede in Palazzo Almerici, inaugurata nell'agosto 1936 insieme alla I Mostra bibliografica marchigiana, di cui cur&ograve; anche il catalogo. Avvi&ograve; nuovi cataloghi a schede per autori e per soggetti, acquis&igrave; in deposito l'Archivio storico del Comune e diede notevole impulso alla frequenza del pubblico, in precedenza molto scarso.<BR>
Nel 1935 fu nominato ispettore bibliografico onorario per le biblioteche della provincia di Pesaro e nel 1936 si tenne presso la Biblioteca il Corso di preparazione per le biblioteche popolari e scolastiche della Soprintendenza bibliografica per la Romagna e le Marche.<BR>
Nel novembre 1944 entr&ograve; alla Biblioteca apostolica vaticana con un incarico temporaneo di collaborazione, relativo al medagliere pontificio. Nel novembre 1949 fu nominato assistente di ruolo, con l'incarico della catalogazione degli incunaboli, e dal luglio 1959 responsabile del Gabinetto numismatico della Biblioteca, con la qualifica di scrittore.<BR>
</TR></TABLE>
Nel 1978 fu nominato anche capo della sezione Oggetti d'arte della Biblioteca vaticana. Venne collocato a riposo dal 1&ordm; maggio 1980 ma continu&ograve; a collaborare con la Biblioteca per una decina d'anni.<BR>
Oltre a lavorare sul materiale numismatico (su cui pubblic&ograve; nel 1965 un'ampia monografia) si dedic&ograve; anche alla descrizione di manoscritti, soprattutto codici miniati del Rinascimento, e alla catalogazione della ricca raccolta di incunaboli, completata poi da W. J. Sheehan. Cur&ograve; inoltre mostre importanti come quelle sulla Miniatura del Rinascimento (1950), sulla Bibbia (1972), per il quinto centenario della Biblioteca (1975) e sulle legature papali (1977).<BR>
Insegn&ograve; Storia del libro e delle biblioteche alla Scuola vaticana di biblioteconomia, dal 1953, e Storia della miniatura alla Scuola vaticana di paleografia, diplomatica e archivistica, dal 1968 al 1974.<BR>
Partecip&ograve; nel 1931 al primo Congresso dell'Associazione dei bibliotecari italiani ma non compare negli elenchi dei soci fino all'interruzione dell'attivit&agrave; per la guerra. Negli anni Cinquanta fu socio della Sezione Lazio.<BR>
Fu anche socio ordinario della Societ&agrave; romana di storia patria (dal 1973), della Pontificia Accademia romana di archeologia (corrispondente dal 1966, effettivo dal 1971), di cui fu segretario dal 1971 al 1979, e di altri sodalizi accademici.<BR>
Tra le sue numerose pubblicazioni hanno particolare rilievo gli studi su Federico da Montefeltro e la sua biblioteca e il contributo sugli <I>Incunaboli sconosciuti e incunaboli mal conosciuti della Biblioteca Vaticana</I> (1964). Si occup&ograve; anche dell'arte e dell'architettura di Urbino e del Montefeltro.</P>

<P ALIGN="RIGHT">Alberto Petrucciani</P>

<FONT SIZE="-1">
<P>Marco Buonocore.  <I>Luigi Michelini Tocci (1910-2000)</I>. &laquo;Atti della Pontificia Accademia romana di archeologia. Rendiconti&raquo;, 72 (1999/2000), p. 351-354. Pubblicato nel 2001.</P>
<P>Paolo Vian. <I>Bio-bibliografia di Luigi Michelini Tocci (1910-2000)</I>. &laquo;Miscellanea Bibliothecae Apostolicae Vaticanae&raquo;, 9 (2002), p. 501-525 (con l'elenco degli scritti).</P>
<P>Erminia Michelini Tocci. <a href="http://unilitacagli.blogspot.com/2009/11/ricordo-di-luigi-michelini-tocci.html"><I>Ricordo di Luigi Michelini Tocci, umanista e letterato</I></a>. 23 novembre 2009.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2009-09-19, ultimo aggiornamento 2021-12-10, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/michelini.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>