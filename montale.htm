<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Montale, Eugenio</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 060203.AP creato come in prep. -->
<!-- 100711.AP aggiunto De Vecchis -->
<!-- 130111.AP aggiunto Betocchi e ritocchi -->
<!-- 130131.AP ritocco a citazione DBI -->
<!-- 221218.AP aggiunte in bibliografia -->
<!-- 230101.AP inserita la voce breve di CDV e tolto in prep. -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="montale.jpg" HEIGHT="250" ALT="[Ritratto]">
<TD WIDTH="76%">
<H2>Montale, Eugenio</H2>
<P>(Genova 12 ottobre 1896 &ndash; Milano 12 settembre 1981)<P>

<P>Diplomato ragioniere nel 1915, all'Istituto tecnico Vittorio Emanuele di Genova, la sua formazione fu discontinua ma vorace di letture, anche grazie alle biblioteche genovesi che frequentava e alla sorella Marianna, studentessa di filosofia all'Universit&agrave;. Lavor&ograve; per breve tempo nella ditta di prodotti chimici di famiglia e collabor&ograve; a riviste e giornali.<BR>
Partecip&ograve; alla Prima guerra mondiale come ufficiale di fanteria, a partire dall'estate del 1917, al fronte dai primi mesi del 1918, e venne congedato nel maggio 1920 col grado di tenente.<BR>
Nel 1925 apparve la prima edizione di <I>Ossi di seppia</I>; nello stesso anno ader&igrave; alla risposta di Croce al <I>Manifesto degli intellettuali del fascismo</I>.<BR>
Sfumato un impiego alla biblioteca dell'Istituto internazionale di agricoltura a Roma, nel 1927 fu chiamato a Firenze dall'editore Enrico Bemporad, presso cui cur&ograve; varie pubblicazioni, occupandosi anche di pubblicit&agrave; e corrispondenza con gli autori. Entr&ograve; in contatto con i letterati gravitanti intorno al Caff&egrave; Giubbe Rosse e collabor&ograve; alla rivista &laquo;Solaria&raquo;, fondata nel 1926 presso il Gabinetto Vieusseux (diventato nel 1925 un ente morale in seno al Comune di Firenze, con sede al Palagio di Parte Guelfa), allora diretto da <A HREF="tecchi.htm">Bonaventura Tecchi</A>.<BR>
Fu appunto Tecchi a proporlo come proprio successore alla direzione del <A HREF="/aib/stor/teche/fi-vie.htm">Gabinetto Vieusseux</A>, che assunse il 26 marzo 1929. In quasi dieci anni si impegn&ograve; nel perorarne la causa, difendendolo dalla cronica scarsit&agrave; di risorse economiche e dai tentativi di attrazione in un'ipotizzata federazione di enti culturali fiorentini sotto l'egida del locale Istituto di cultura fascista. Oltre alle questioni amministrative ricopr&igrave; il ruolo di segretario nelle sedute del Consiglio di amministrazione dell'ente e diresse il bollettino trimestrale delle nuove accessioni ideato dal suo predecessore. Durante la sua direzione aumentarono le collezioni in lingua tedesca e soprattutto italiana, anche per il calo degli stranieri a Firenze e per la maggiore difficolt&agrave; di acquistare libri in inglese e francese, le lingue fino ad allora pi&ugrave; rappresentate.<BR>
</TR></TABLE>
Nell'estate del 1938 il rinnovo del Consiglio di amministrazione, la cui presidenza era stata assunta nel 1935 dal podest&agrave; di Firenze, diede impulso al progetto comunale di allineare il Gabinetto alla politica culturale fascista; falliti i tentativi (ricordati nella prosa narrativa <I>Il colpevole</I> del 1947) di indurlo a dimettersi, venne licenziato il 1&ordm; dicembre 1938, motivando con la mancanza della tessera del PNF una scelta anche economica: risparmiare sul suo stipendio impiegando personale gi&agrave; pagato dal Comune (il successivo direttore Filippo Cristini e il bibliotecario Rodolfo Ciullini).<BR>
Negli anni seguenti si dedic&ograve; alle traduzioni e nel 1939 pubblic&ograve; <I>Le occasioni</I>, con poesie quasi tutte scritte negli anni trascorsi in biblioteca (dove era avvenuto, del resto, l'incontro con Irma Brandeis).<BR>
Il 15 luglio 1944 il Comitato toscano di liberazione nazionale lo nomin&ograve; Commissario per la cultura e l'arte presso il Gabinetto Vieusseux (dal 1940 nella sede di Palazzo Strozzi); nel gennaio 1945 entr&ograve; nel Consiglio di amministrazione del Gabinetto insieme ad <A HREF="bonsanti.htm">Alessandro Bonsanti</A> e <A HREF="levasti.htm">Arrigo Levasti</A>, come rappresentanti del Comune. In questo periodo, con Bonsanti direttore incaricato della biblioteca del Gabinetto dal 1941, fece riattivare servizi e sale, occupate dai soldati tedeschi durante la guerra.<BR>
Lasci&ograve; il Gabinetto nel 1948 per trasferirsi a Milano, dove lavor&ograve; al &laquo;Corriere della sera&raquo;, come redattore, fino al 1973.<BR>
Nominato senatore a vita nel 1967, nel 1975 gli fu assegnato il Premio Nobel per la letteratura. Nel discorso tenuto in quell'occasione accenn&ograve; alla sua esperienza al Vieusseux (&laquo;Sono stato anche bibliotecario&raquo;): una professione a cui rimase sostanzialmente estraneo, ma che svolse con profonda comprensione della &laquo;grande biblioteca romantica&raquo; che diresse con orgoglio, definendosi, nel 1935, &laquo;il direttore della biblioteca circolante che d&agrave; pi&ugrave; libri a prestito in Italia&raquo;.

<P ALIGN="RIGHT">Chiara De Vecchis</P>

<FONT SIZE="-1">
<P>Paolo Bagnoli. <I>Montale e il Gabinetto Vieusseux</I>. &laquo;Il Vieusseux&raquo;, n. 13 (gen.-apr. 1992), p. 67-83.</P
<P>Silvia Betocchi. <I>Gli anni di Montale al Gabinetto Vieusseux di Firenze</I>. &laquo;Italica&raquo;, 71 (1994), n. 3, p. 311-324.</P>
<P>Chiara De Vecchis. <I>"Con signorile competenza e assidua attivit&agrave;": Eugenio Montale bibliotecario al Gabinetto Vieusseux</I>. &laquo;Antologia Vieusseux&raquo;, n. 32 (mag.-ago. 2005), p. 7-55. Pubblicato nel 2006.</P>
<P>Franco Contorbia. <A HREF="http://www.treccani.it/enciclopedia/eugenio-montale_(Dizionario-Biografico)/"><I>Montale, Eugenio</I></a>. In: <I>Dizionario biografico degli italiani</I>. Vol. 75. Roma: Istituto della Enciclopedia italiana, 2011, p. 775-785, con ampi riferimenti bibliografici.</P>
<P>Chiara De Vecchis. <I><a href="https://www.aib.it/negozio-aib/novita/sono-stato-anche-bibliotecario/">"Sono stato anche bibliotecario": Eugenio Montale al Gabinetto Vieusseux</I></A>. Presentazione di Laura Desideri. Roma: Associazione italiana biblioteche, 2021. 221 p. (Bibliotecari: professione storia cultura).</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2006-02-03, ultimo aggiornamento 2023-01-01, a cura di <A HREF="/su-questo-sito/redazione-aib-web/">Simonetta Butt&ograve;</A> e <A HREF="/aib/redazione.htm">Alberto Petrucciani</A><BR>
<B>URL:</B> https://www.aib.it/aib/editoria/dbbi20/montale.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>