![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](denobili.jpg){height="250"}

## De Nobili, Filippo

(Catanzaro 23 settembre 1876 -- Catanzaro 7 febbraio 1962)

Di famiglia baronale, studiò all\'Università di Roma, da cui fu espulso
nel 1896 per aver capeggiato un\'agitazione studentesca, e poi a quella
di Messina, dove conseguì la laurea in giurisprudenza.\
Diresse dal 1908 la Biblioteca comunale di Catanzaro, succedendo al
padre **Carlo** (1845-1908), dandole un notevole impulso soprattutto nel
settore degli studi locali. Durante la sua lunga direzione la Biblioteca
fu un importante luogo d\'incontro e studenti, laureandi e studiosi
ricorsero largamente alla sua assistenza e ai suoi consigli.\
Lasciò la direzione quando la Biblioteca, nel 1958, venne trasferita in
una nuova sede.\
Aderì all\'Associazione italiana biblioteche dalla sua fondazione (1930)
e compare nuovamente tra i soci nel dopoguerra. Fu anche ispettore
bibliografico onorario per le biblioteche popolari della provincia di
Catanzaro.\
Si dedicò anche alle ricerche di storia locale e pubblicò alcuni
lavori.\
Nel 1959 venne insignito della medaglia d\'oro dei benemeriti della
cultura.\
Lasciò alla Biblioteca, che è stata poi intitolata al suo nome, i suoi
libri e le sue carte, compreso un vasto carteggio. Gli è stata
intitolata anche una sala dell\'Archivio di Stato di Catanzaro.\
Si ispira a lui la figura del bibliotecario Vitaliano Stabili nel
romanzo *Mastrangelina* di Corrado Alvaro (pubblicato postumo nel 1960),
che aveva frequentato assiduamente la Biblioteca di Catanzaro quando era
studente del Liceo.

Alberto Petrucciani

Giuseppe Gironda. *Un bibliotecario*. «Il Messaggero», 11 dicembre 1960.

Giuseppe Isnardi. *Filippo De Nobili*. (In memoriam). «Archivio storico
per la Calabria e la Lucania», 31 (1962), n. 1/2, p. 128-130.

Umberto Bosco. *Commemorazione di Filippo de Nobili*. Crotone: Pirozzi,
1962. \[8\] p. In occasione dell\'assegnazione del 6º Premio letterario
Crotone.

Guerriera Guerrieri. *Un bibliotecario rimpianto (Don Pippo De Nobili)*.
«Almanacco dei bibliotecari italiani», 1963, p. 75-80, con una
fotografia.

*Civiltà di Calabria: studi in memoria di Filippo De Nobili*, a cura di
Augusto Placanica. Chiaravalle C.le (CZ): Effe Emme, 1976. 547 p.: 1
ritratto. Contiene fra l\'altro: A. Placanica, *Premessa*, p. 9-20;
Guerriera Guerrieri, *Per la bibliografia dei periodici calabresi: le
schede di Filippo De Nobili*, p. 139-150; Giovanni Nencioni, *Incontro
impoetico col poeta*, p. 301-302; Guido Puccio, *Come Filippo De Nobili
rivive fra noi*, p. 419-420; Francesco Tigani Sava, *Prime note su
Filippo De Nobili ed i suoi corrispondenti*, p. 509-532.

Nicola Siciliani de Cumis. *Per i cento anni della Biblioteca comunale
\"Filippo De Nobili\" di Catanzaro (1889-1989)*. «Samnium», 70 (1997),
n. 4, p. 325-338.

Achille Curcio. *Don Pippo De Nobili, poeta dialettale*. In: *Per
Augusto Placanica: ricordi e studi*, a cura di Mario Casaburi. Caraffa
di Catanzaro: Abramo, 2010, p. 301-323.

Rosella Folino Gallo. *Filippo De Nobili, una singolare figura di
studioso*. «Rivista calabrese di storia del \'900», 2019, n. 1/2, p.
65-74.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2004-01-25, ultimo aggiornamento 2022-12-09, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/denobili.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
