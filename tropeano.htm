<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Tropeano, Placido</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 090201.SB&AP creato come in preparazione -->
<!-- 130112.AP ritocchi -->
<!-- 140525.AP aggiornato link a Montevergine -->
<!-- 170128.AP aggiornato link a Montevergine -->
<!-- 170214.AP sostituita la voce in prep. con voce di De Falco -->
<!-- 210224.AP ritocchi -->
<!-- 221230.AP ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="tropeano.jpg" HEIGHT="250" ALT="[Ritratto]">
<TD WIDTH="78%">
<H2>Tropeano, Placido (Mario)</H2>
<P>(Grottolella AV 23 novembre 1921 &ndash; Mercogliano AV 22 agosto 2008)</P>

<P>Entrato in monastero come alunno il 2 ottobre 1934, fece la sua professione nell'Ordine benedettino nel luglio 1943, dopo aver completato gli studi nell'Abbazia di Subiaco, e fu ordinato sacerdote il 6 ottobre 1946.<br>
Dal 13 febbraio 1953 fu bibliotecario nella Biblioteca di Montevergine, ne divenne direttore dall'ottobre 1956 e cur&ograve; il suo trasferimento dal Santuario a una sede pi&ugrave; adatta al suo sviluppo nel palazzo abbaziale di Loreto a Mercogliano.<br>
Nel 1953 consegu&igrave; il diploma di archivistica e diplomatica della Scuola dell'Archivio di Stato di Napoli. Pubblic&ograve; poi numerosi studi sull'Abbazia, il suo archivio e la sua biblioteca, e avvi&ograve; il <i>Codice diplomatico Verginiano</i>, edizione delle pergamene dell’Archivio di Montevergine dall'anno 947, il cui primo volume fu pubblicato nel 1977; il tredicesimo e ultimo, pubblicato nel 2000, sempre a sua cura, raccoglie le pergamene dal 1204 al 1210.<br>
Socio dell'Associazione italiana biblioteche almeno dal 1954, partecip&ograve; a diversi suoi congressi negli anni Cinquanta e Sessanta e nel 2000 venne nominato "socio d'oro".<br>
In occasione del 14&ordm; Congresso, svoltosi tra Roma, Salerno, Sorrento e Montevergine dal 25 al 29 ottobre 1962, accolse i partecipanti al Santuario di Montevergine per una breve visita alla basilica prima dell'avvio dei lavori, in apertura dei quali si sofferm&ograve; nella sua relazione sulle problematiche specifiche delle biblioteche annesse ai monumenti nazionali. Questa tematica fu sempre alla sua attenzione e trov&ograve; parziale accoglimento in alcuni provvedimenti legislativi alla cui formulazione partecip&ograve; egli stesso: le leggi n. 803 del 1980 &ndash; che prevedeva l'assunzione di personale presso le biblioteche dei monumenti nazionali &ndash; e n. 320 del 1993, che dava la possibilit&agrave; di assegnare personale di ruolo dell'allora Ministero per i beni culturali e ambientali alle biblioteche pubbliche statali annesse ai monumenti nazionali.<br>
</TR></TABLE>
Ebbe un ruolo fondamentale nella formazione dei giovani che, secondo le disposizioni della legge sull'occupazione giovanile (n. 285 del 1977), venivano avviati al lavoro nei diversi uffici dello Stato. Inoltre, in ossequio all'impegno di perseguire quella che amava definire l'&laquo;opera civilizzatrice&raquo; insita nello spirito benedettino, promosse in Irpinia dal 1954 al 1965 il Servizio nazionale di lettura, incaricandosi personalmente di rifornire di libri le biblioteche che aderivano alla rete di prestito.<br>
Fu anche ispettore bibliografico onorario e socio, dal 1957, dell'Associazione archivistica ecclesiastica.<br>
Nel 1987 fu insignito della medaglia d'oro della Presidenza della Repubblica per i benemeriti della scuola e della cultura e nel 2006 di una medaglia d'oro e della cittadinanza onoraria del Comune di Mercogliano.<BR>
Lasci&ograve; nel luglio 2008, poco prima della morte, la direzione della Biblioteca, conservando la carica di vice priore dell'Abbazia.</p>

<P ALIGN="RIGHT">Domenico D. De Falco</P>

<FONT SIZE="-1">
<P><I><A HREF="http://www.bibliotecastataledimontevergine.beniculturali.it/index.php?it/380/indice-alfabetico-2006-2012-per-titoli#I">In memoria di padre Placido Mario Tropeano</a></I>, &lt;<A HREF="http://www.bibliotecastataledimontevergine.beniculturali.it/getFile.php?id=1410">http://www.bibliotecastataledimontevergine.beniculturali.it/getFile.php?id=1410</A>&gt;.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2009-02-01, ultimo aggiornamento 2022-12-30, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/tropeano.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>