<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Leonetti, Francesco</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 230105.AP creato, completo -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="leonetti.jpg" HEIGHT="250" ALT="[Ritratto]">
<TD WIDTH="76%">
<H2>Leonetti, Francesco</H2>
<P>(Cosenza 27 gennaio 1924 &ndash; Milano 17 dicembre 2017)</P>

<P>Si laure&ograve; in filosofia nel 1945, con una tesi su Tommaso Campanella, all'Universit&agrave; di Bologna, dove ebbe per compagno Pier Paolo Pasolini.<BR>
Inizi&ograve; la carriera bibliotecaria all'Archiginnasio di Bologna, il 15 maggio 1946, con la qualifica di applicato avventizio, poi dal marzo 1947 bibliotecario distributore (bibliotecario aggiunto avventizio). Conseguito nel 1950 il diploma di bibliotecario paleografo all'Universit&agrave; di Firenze, il direttore <A HREF="serraz.htm">Alberto Serra Zanetti</A> gli affid&ograve;, oltre al normale servizio di segreteria e protocollo, la conservazione e la catalogazione degli incunaboli e delle edizioni rare. Successivamente gli vennero attribuiti anche i compiti di coadiuvare il direttore nelle ricerche bibliografiche, di rispondere alle richieste d'informazioni e di trascrivere manoscritti. Cur&ograve; due volumi degli <I>Inventari dei manoscritti delle biblioteche d'Italia</I> (vol. 82 e 86, usciti nel 1957 e 1966), il secondo in collaborazione con Mario Fanti. Lasci&ograve; il servizio per esodo volontario dal 1&ordm; settembre 1958.<BR> 
Lavor&ograve; poi alla Biblioteca Malatestiana di Cesena, dove fu nominato direttore reggente il 5 gennaio 1960, in attesa del concorso che fu bandito solo nel 1962. Si adoper&ograve; per il rinnovamento di molte criticit&agrave; della biblioteca, quali il riordino dei magazzini e lo svecchiamento della Sala di consultazione. Nella <I>Ricognizione tecnica</I> effettuata all'indomani della nomina sottoline&ograve; la grave carenza di spazi e di scaffalature per l'Archivio storico e la mancanza di un archivio ordinato di tutta la corrispondenza; infine tracci&ograve; le linee essenziali di un piano per l'utilizzazione completa e funzionale dei locali al primo piano e al pian terreno e fu il primo ad auspicare, per lo sviluppo della biblioteca moderna, la creazione di una sezione per ragazzi. Fece inoltre rifare il catalogo "nuovo", mentre rimaneva in sospeso la revisione e la sistemazione di quello storico.<BR>
Nell'estate del 1962 si trasfer&igrave; a Milano, lasciando l'incarico a Cesena. In attesa del risultato del concorso propose al Comune di attribuire l'incarico ad Antonio Brasini, responsabile dell'Archivio, che avrebbe poi vinto il concorso da vicedirettore. Nell'ultima relazione annunci&ograve; l'introduzione di un sistema di "schede d'ingresso e di richiesta" e affid&ograve; a Renato Turci, funzionario addetto alla schedatura, il controllo del servizio e l'assistenza per le ricerche nei cataloghi. Per migliorare la vita dell'istituto auspicava la creazione di una sezione di lettura serale e un servizio di informazioni telefoniche, nonch&eacute; la creazione di un catalogo a stampa dei manoscritti, dei carteggi moderni e soprattutto dei codici malatestiani, oltre alla microfilmatura di tutto il fondo.<BR>
</TR></TABLE>
Fin dagli anni Cinquanta aveva rivolto i suoi interessi alla letteratura, attraversando tutte le principali esperienze del Novecento: fu redattore di &laquo;Officina&raquo; con Pasolini e Roberto Roversi, poi collaboratore del &laquo;Menab&ograve;&raquo; di Vittorini e tra i fondatori del Gruppo '63; nel 1968 cur&ograve; una nuova rivista, &laquo;Che fare&raquo;. Alternando periodi di impegno politico e militanza letteraria, negli anni Ottanta fu redattore di &laquo;Alfabeta&raquo; e infine diede vita a &laquo;Campo&raquo;. Pubblic&ograve; vari romanzi e libri di versi, fece molteplici esperienze culturali, tra le quali l'adesione alla neoavanguardia, e dal 1971 insegn&ograve; estetica all'Accademia di Brera. Collabor&ograve; con Pasolini regista, fu anche attore nei suoi film e in <I>Uccellacci e uccellini</I> (1966) diede la sua voce al corvo.<BR>
Fu socio dell'Associazione italiana biblioteche negli anni Cinquanta, quando lavorava alla Biblioteca dell'Archiginnasio.</P>

<P ALIGN="RIGHT">Lorenzo Baldacchini</P>

<FONT SIZE="-1">
<P><I>Dizionario generale degli autori italiani contemporanei</I>. Firenze: Vallecchi, 1974, vol. 1, p. 705-706, con una fotografia.</P>
<P>Francesco Leonetti. <I>La voce del corvo: una vita (1940-2001); Storie corte</I>, con "garbugli" per mano di Veronica Piraccini. Roma: DeriveApprodi, 2001. 188 p.: ill. (Vita activa; 9).</P>
<P>Loretta Righetti. <I>Il chiostro, la piazza e la biblioteca: spigolature malatestiane</I>. Cesena: Istituzione Biblioteca Malatestiana, 2012, p. 167-169.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2023-01-05, ultimo aggiornamento 2023-01-05, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/leonetti.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>