<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Guerrieri, Guerriera</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 000508.SB&AP creato -->
<!-- 001023.SB&AP aggiunto ritr. -->
<!-- 001029.SB&AP aggiunti ringraziamenti Palombi -->
<!-- 010429.AP revisione e agg. Ritratti -->
<!-- 041227.AP agg. Giangrasso Cortona -->
<!-- 161009.AP agg. varia bibliografia -->
<!-- 200420.AP ritocchi -->
<!-- 200510.AP aggiunto Bottasso -->
<!-- 201218.AP aggiunto Sabba -->
<!-- 210428.AP aggiunto nuovo testo Trombetta -->
<!-- 220801.AP aggiunto Fittipaldi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="guerrieri.jpg" HEIGHT="250" ALT="[Ritratto]">
<TD WIDTH="78%">
<H2>Guerrieri, Guerriera</H2>
<P>(Cortona AR 26 settembre 1902 &ndash; Cortona AR 1&ordm; novembre 1980)</P>

<P>Trasferitasi con la famiglia a Napoli, consegu&igrave; il diploma di paleografia e dottrina archivistica presso l'Archivio di Stato e la laurea in lettere classiche, all'Universit&agrave; di Napoli, nel maggio 1926.<BR>
Volontaria alla Biblioteca nazionale di Napoli dal marzo 1928, entr&ograve; nei ruoli delle biblioteche governative, per concorso, dal febbraio 1933.<BR>
Nel 1938, su incarico del direttore <A HREF="tamburinig.htm">Gino Tamburini</A> cur&ograve; l'allestimento della Mostra dei cimeli bibliografici, convinta che la diretta conoscenza di codici, manoscritti e antiche edizioni a stampa costituisse un efficace strumento per educare la coscienza civile e culturale di giovani e cittadini. Prosegu&igrave; la collaborazione al &laquo;Bollettino del Comune di Napoli&raquo; e alla rivista &laquo;Accademie e biblioteche d'Italia&raquo; e, in un'ottica divulgativa, avvi&ograve; la seconda serie dei &laquo;Quaderni della Biblioteca nazionale di Napoli&raquo; con il <I>Cenno storico-bibliografico della Biblioteca</I> (1940) e <I>Il fondo Farnesiano</I> (1941).<BR>
Dal 1941 il suo impegno fu assorbito dalla salvaguardia del patrimonio bibliografico &ndash; non solo di propriet&agrave; della Nazionale &ndash; minacciato dalla guerra: sotto la direzione di <A HREF="tamburinig.htm">Tamburini</A> e di <A HREF="nalli.htm">Nalli</A>, e poi dal novembre 1942 come direttrice della <a href="/aib/stor/teche/na-naz.htm">Biblioteca nazionale di Napoli</A> e soprintendente alle biblioteche della Campania e della Calabria si occup&ograve; del trasporto dei materiali librari nei vari ricoveri dislocati sul territorio campano: le trepidazioni, le speranze, i timori di quegli anni rivivono, in particolare, in <I>Vicende della Biblioteca nazionale di Napoli: diario di guerra 1943-1945</I>, edito nel 1980.<BR>
</TR></TABLE>
Negli anni Cinquanta e Sessanta organizz&ograve; varie mostre bibliografiche, per il cinquantesimo anniversario della morte di Verdi (1951), per le celebrazioni agostiniane (1954), sui papiri ercolanesi (1954), per le onoranze a Cervantes (1959), sui periodici napoletani nel centenario dell’Unit&agrave; (1960), per il IV centenario del Concilio di Trento (1963), sulle opere di Dante per il VII centenario della nascita (1965), per il centenario della nascita di Croce (1966), per le onoranze a Vico nel III centenario della nascita (1968).<BR>
Nominata nel Comitato direttivo del Centro nazionale per il catalogo unico delle biblioteche italiane, istituito nel 1951, intensific&ograve; la catalogazione anche di fondi antichi, implementando il catalogo alfabetico generale che conflu&igrave; nel <I>Primo catalogo collettivo delle biblioteche italiane</I> (1962). Inaugur&ograve; le nuove sale della Biblioteca nazionale, realizz&ograve; il &laquo;Bollettino delle nuove accessioni&raquo; (1957), port&ograve; alla pubblicazione nella collana &laquo;Indici e cataloghi&raquo; il primo volume del catalogo dei manoscritti greci (1962), compilato da <A HREF="pierleoni.htm">Gino Pierleoni</A>, e impiant&ograve; un piccolo laboratorio di legatoria e di primo restauro (1962).<BR>
Rivitalizz&ograve; la Soprintendenza bibliografica per la Campania e la Calabria, allestendo mostre, impiantando sezioni per ragazzi, sviluppando la rete di prestito, formando il personale bibliotecario, e si attiv&ograve; per il Servizio nazionale di lettura, conseguendo risultati oltremodo incoraggianti.<BR>
Collocata a riposo nell'ottobre del 1967 prosegu&igrave; gli studi con relazioni a convegni e contributi in volumi dedicati alla storia del libro, alla miniatura, ai problemi delle biblioteche, alla memoria di eruditi, bibliofili e bibliotecari. Pubblic&ograve; ancora le <I>Linee di biblioteconomia e bibliografia</I> (1971, 2&ordf; ed. 1973) &ndash; seguite dalle <I>Nuove linee di biblioteconomia e bibliografia</I> (1982, 4&ordf; ed. 1991) &ndash;, la <I>Breve guida per il bibliotecario della biblioteca pubblica</I> (1974) e, ancora nel 1974, a dispetto della dolorosa infermit&agrave;, per le edizioni Ricciardi, <I>La Biblioteca nazionale "Vittorio Emanuele III" di Napoli</I>.<BR> 
Dal 1952 al 1972, inoltre, insegn&ograve; Biblioteconomia alla Scuola di perfezionamento per bibliotecari e archivisti dell'Universit&agrave; di Napoli e, in seguito, nella Facolt&agrave; di magistero dell'Universit&agrave; di Salerno, svolgendo spesso le lezioni nella stessa Biblioteca con l'ausilio di dispense dattiloscritte ed esercitazioni pratiche.<BR>   
Socia dell'Associazione italiana biblioteche almeno dal 1934, nel dopoguerra promosse la costituzione della <A HREF="/aib/stor/sezioni/cam.htm">Sezione della Campania e della Calabria</A>, di cui fu presidente ininterrottamente dal 1948 al 1976 (poi presidente onoraria e consigliere, fino al 1979). Fece parte inoltre del <A HREF="/aib/stor/cariche51.htm">Consiglio direttivo</A> dal 1951 al 1960 (nel 1955-1957 come vicepresidente nazionale) e del <A HREF="/aib/stor/cariche69.htm">Collegio dei probiviri</a> nel triennio 1972-1975. Nel 1979 fu nominata socia d'onore.<BR>
Fu anche socia dell'Accademia Pontaniana di Napoli, dell'Accademia Etrusca di Cortona, dell'Accademia Cosentina, dell'Accademia di archeologia, lettere e belle arti di Napoli (presidente dal 1973 al 1975), della Societ&agrave; napoletana di storia patria, della Deputazione di storia patria della Calabria e di quella di Terra di Lavoro. Fece parte del Consiglio superiore delle accademie e biblioteche dal 1962 al 1966 e nel 1968 fu insignita della medaglia d'oro per i benemeriti della cultura.<BR>
Le sue carte sono conservate alla Biblioteca nazionale di Napoli.</P>

<P ALIGN="RIGHT">Vincenzo Trombetta</P>

<FONT SIZE="-1">
<P><I>Ritratti</I> [<I>Guerriera Guerrieri</I>].  &laquo;Almanacco dei bibliotecari italiani&raquo;, 1968, p. 69, con una fotografia.</P>
<P><I>L'opera di Guerriera Guerrieri</I>. Napoli: Industria tipografica artistica, 1976. 70 p., con elenco degli scritti.</P>
<P>Renzo Frattarolo.  <I>La grande Guerriera</I>.  &laquo;Accademie e biblioteche d'Italia&raquo;, 44 (1976), n. 3, p. 190-191.</P>
<P>Giuseppina Serino. <I>Guerriera Guerrieri soprintendente bibliografica</I>. &laquo;Accademie e biblioteche d'Italia&raquo;, 44 (1976), n. 6, p. 453-455.</P>
<P>Ernesto Giangrasso. <I>Ricordo di Guerriera Guerrieri</I>.  &laquo;Annuario / Accademia etrusca di Cortona&raquo;, 19 (1980-1981), p. 369-380, tav. </P>
<P>Salvatore Basile. <I>Ricordo di due benemeriti collaboratori</I> [<I>Guerriera Guerrieri e Mario Rotili</I>].  &laquo;Samnium&raquo;, 54 (1981), n. 1/2, p. 93-98.</P>
<P>Ernesto Giangrasso. <I>Ricordo di Guerriera Guerrieri</I>.  &laquo;Bollettino d'informazioni AIB&raquo;, 21 (1981), n. 4, p. 214-216.</P>
<P>Giorgio De Gregori - Simonetta Butt&ograve;. <A HREF="/aib/editoria/pub065.htm"><I>Per una storia dei bibliotecari italiani del XX secolo: dizionario bio-bibliografico 1900-1990</I></A>. Roma: Associazione italiana biblioteche, 1999, p. 105-106 (voce di Giorgio De Gregori).</P>
<P>Massimo Fittipaldi. <I>Una direttrice di spicco: in memoria di Guerriera Guerrieri</I>. (Tra archivi e biblioteche). &laquo;Napoli nobilissima&raquo;, 5&ordf; serie, 5, n. 1/2 (gen./apr. 2004), p. 61-64, con una fotografia.</P>
<P>Enzo Bottasso. <I>Dizionario dei bibliotecari e bibliografi italiani dal XVI al XX secolo</I>, a cura di Roberto Alciati.  [Montevarchi]: Accademia valdarnese del Poggio, 2009, p. 248-249.</P>
<P>Vincenzo Trombetta. <I>Guerriera Guerrieri</I>. In: <I>Dizionario biografico dei soprintendenti bibliografici (1919-1972)</I>.  Bologna: Bononia University Press, 2011, p. 354-361, con bibliografia.</P>
<P>Fiammetta Sabba. <I>Tra bibliografia e documentazione: la proposta di Guerriera Guerrieri per un catalogo collettivo dei periodici</I>. &laquo;Nuovi annali della Scuola speciale per archivisti e bibliotecari&raquo;, 34 (2020), p. 233-255.</P>
</FONT>

<P>Immagine tratta dall'<I>Almanacco dei bibliotecari italiani</I>, per gentile concessione della casa editrice Fratelli Palombi di Roma.</P>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2000-05-08, ultimo aggiornamento 2022-08-01, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/guerrieri.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>