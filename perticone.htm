<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Perticone, Giacomo</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 210801.AP creato -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="perticone.jpg" HEIGHT="250" ALT="[Ritratto]">
<TD WIDTH="75%">
<H2>Perticone, Giacomo</H2>
<P>(Catania 2 gennaio 1892 &ndash; Roma 31 dicembre 1979)</P>

<P>Studi&ograve; a Berlino e a Vienna, laureandosi in giurisprudenza e in filosofia. Fu poi insegnante di lingua e letteratura tedesca e di filosofia e storia nelle scuole superiori, di ruolo nei licei ginnasi dal 1922 e dal 1925 anche libero docente di filosofia del diritto. Mutilato di guerra per una grave ferita ai polmoni, prima di entrare nei ruoli degli insegnanti fece alcune esperienze come bibliotecario: nel 1918, appena dimesso dall'ospedale militare, collabor&ograve; con la Biblioteca universitaria di Catania, poi per un breve periodo alla Nazionale di Firenze, e infine nel 1921, mentre insegnava nel Liceo ginnasio dell'Aquila, ebbe un incarico provvisorio gratuito alla Biblioteca provinciale.<BR>
Nel 1930, trasferito da Roma a Teramo a seguito di un procedimento disciplinare, ottenne di restare nella capitale lavorando presso la Biblioteca della Camera dei deputati. Fu Arturo Marpicati, allora membro del direttorio del PNF, a proporre a Giuriati &ndash; presidente della Camera ma, in quel momento, anche segretario del PNF &ndash; il comando di Perticone, che fu concesso con lettera d'incarico del 15 novembre 1931. Successivamente ottenne di essere collocato in ruolo con la qualifica di vice-bibliotecario. Il 1&ordm; gennaio 1935 fu nominato professore di ruolo di filosofia del diritto e di teoria generale dello Stato nell'Universit&agrave; di Ferrara. Fino alla guerra, parallelamente alla sua carriera universitaria che lo port&ograve; da Ferrara a Perugia e poi a Pisa, continu&ograve; a lavorare presso la Biblioteca della Camera in qualit&agrave; di funzionario straordinario.<BR>
In Biblioteca si occup&ograve; di un grande schedario sulla guerra mondiale da cui ricav&ograve; il primo volume di un'ampia bibliografia pubblicata dalla Camera dei deputati, ma collabor&ograve; anche alle attivit&agrave; di spoglio e catalogazione, alla selezione degli acquisti, soprattutto nelle materie giuridiche e politiche, e all'assistenza agli studiosi e ai frequentatori. La Biblioteca della Camera fu per lui, filosofo del diritto, storico, poliedrico osservatore della societ&agrave; del suo tempo, il deposito, un po' appartato e protetto da censure troppo penetranti, a cui attingere continuamente per i suoi scritti, in particolare per quelli pi&ugrave; lontani dai temi di regime, ad esempio per le ricostruzioni di storia contemporanea o di storia del socialismo e del comunismo, all'inizio degli anni Quaranta.<BR>
</TR></TABLE>
Nel 1936 pubblic&ograve; un importante articolo su <I>La Biblioteca della Camera</I> in &laquo;Accademie e biblioteche d'Italia&raquo; (n. 3, p. 159-179), in cui oltre a rilevare la natura poliedrica delle sue collezioni, collegava i tanti strumenti catalografici, &laquo;sensibilissimi strumenti di lavoro&raquo;, al contesto storico politico e alla &laquo;indefinita molteplicit&agrave; dei problemi, che sono e possono essere proposti allo studio del legislatore e dell'uomo di governo&raquo;. Aggiungeva l'&laquo;utilit&agrave; manifesta&raquo; della collaborazione con la Biblioteca del Senato e immaginava una ristrutturazione del catalogo per materia in grado di superare l'organizzazione di impostazione positivistica e giungere a un &laquo;sistema aperto di classificazione enciclopedica&raquo;, cio&egrave; a un moderno catalogo per soggetto.<BR>
Nel 1944, come tutti i bibliotecari della Camera, rifiut&ograve; di trasferirsi al nord. Dopo la liberazione di Roma fu autorizzato dall'Ufficio di presidenza della Camera a riprendere la collaborazione, a titolo volontario, con la Biblioteca. Avvicinatosi al Partito socialista, diresse la collana <I>Testi e documenti costituzionali</I> voluta dal Ministero per la Costituente. Successivamente, la Presidenza dell'Assemblea Costituente gli affid&ograve; l'incarico di collaborare con il bibliotecario Enrico Damiani &laquo;per la costituzione presso la Biblioteca della Camera di un centro di raccolta di pubblicazioni anti-fasciste all'estero e nel periodo clandestino&raquo;. La sua collaborazione con la Biblioteca ebbe termine il 31 dicembre 1961 ma continu&ograve; a curare per la Camera pubblicazioni storiche e celebrative, tra le quali i volumi dedicati a <I>La politica estera dell'Italia: negli atti, documenti e discussioni parlamentari dal 1861 al 1914</I> (Roma, 1971-1978).</P>

<P ALIGN="RIGHT">Fernando Venturini</P>

<FONT SIZE="-1">
<P>Maria Silvestri. <I>Perticone, Giacomo</I>. In: <I>Dizionario biografico dei giuristi italiani (XII-XX secolo)</I>. Bologna: Il Mulino, 2013, vol. 2, p. 1548-1549.</P>
<P>Mario Di Napoli. <I><A href="https://www.treccani.it/enciclopedia/giacomo-perticone_%28Dizionario-Biografico%29/">Perticone, Giacomo</a></I>. In: <I>Dizionario biografico degli italiani</I>. Vol. 82. Roma: Istituto della Enciclopedia italiana, 2015, p. 520-523.</P>
<P>Fernando Venturini. <I>Libri, lettori e bibliotecari a Montecitorio: storia della Biblioteca della Camera dei deputati</I>. Milano: Wolters Kluwer CEDAN, 2019.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2021-08-01, ultimo aggiornamento 2021-08-01, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/perticone.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>