![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](bergonzoni.jpg){height="250"}

## Bergonzoni, Franco

(Bologna 2 agosto 1927 -- Bologna 22 maggio 2005)

Architetto, laureato all\'Università di Firenze nel 1954 e studioso
della storia e dei monumenti di Bologna, lavorò dal 1958 all\'Ufficio
tecnico del Comune di Bologna, occupandosi particolarmente del restauro
e della manutenzione degli edifici storici. Fu anche ispettore onorario
della Soprintendenza archeologica, dal 1959, e insegnò poi per circa
quindici anni nella Scuola di perfezionamento in archeologia
dell\'Università di Bologna.\
Resse dal giugno 1980 all\'aprile 1986 la direzione della [Biblioteca
dell\'Archiginnasio](/aib/stor/teche/bo-com.htm) di Bologna, succedendo
a [Gino Nenzioni](nenzioni.htm), ed affrontò i gravi problemi di
restauro, manutenzione e adeguamento del palazzo, che si trovava in
condizioni notevolmente deteriorate. Ottenne inoltre l\'assunzione di
nuovo personale, dopo oltre vent\'anni dall\'ultimo concorso per
bibliotecari, e riprese la consuetudine di pubblicare sulla rivista
«L\'Archiginnasio» la relazione annuale sull\'attività delle
Biblioteca.\
Pubblicò numerosi lavori di archeologia e storia bolognese. Fu anche
socio della Deputazione di storia patria per le province di Romagna
(corrispondente dal 1965, effettivo dal 1972 ed emerito dal 1991) e
membro del suo Consiglio direttivo.

Alberto Petrucciani

Giuseppe Coccolini. *La scomparsa dell\'arch. Franco Bergonzoni*. «[La
Torre della Magione: notiziario del Comitato per Bologna storica ed
artistica](http://www.comitatobsa.it/wp-content/uploads/2016/04/mag-ago-05.pdf)»,
32 (2005), n. 2, p. 1-2, con una fotografia (indica come data della
morte il 27 maggio).

Giuseppe Coccolini. *La scomparsa dell\'arch. Franco Bergonzoni
(consigliere del Comitato per BSA)*. «Strenna storica bolognese», 55
(2005), p. 11-15, con una fotografia (riprende il precedente). Segue:
*Scritti di Franco Bergonzoni*, p. 15-28.

Pierangelo Bellettini. *Relazione del direttore sull\'attività svolta
nell\'anno 2005*. «L\'Archiginnasio», 100 (2005), p. VIII, con una
fotografia. Pubblicato nel 2007.

*L\'Archiginnasio per Franco Bergonzoni*. Scritti di Mario Fanti,
Giancarlo Roversi e un inedito di Franco Bergonzoni. «L\'Archiginnasio»,
100 (2005), p. 9-126. Contiene: M. Fanti, *Ricordo di Franco Bergonzoni
(1927-2005)*, p. 11-22, con una fotografia. G. Roversi, *Caro Franco,
mantengo la promessa\...*, p. 23-29. F. Bergonzoni, *Storie bolognesi di
acque e di mura: torrenti, canali e opere di difesa della città nei suoi
ventidue secoli di vita*, p. 31-126: ill. Pubblicato nel 2007.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2009-07-26, ultimo aggiornamento 2022-01-22, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/bergonzoni.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
