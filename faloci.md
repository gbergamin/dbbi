![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](faloci.jpg){height="250"}

## Faloci Pulignani, Michele

(Foligno PG 9 luglio 1856 -- Foligno PG 1º ottobre 1940)

Ordinato sacerdote a Roma nel 1879 e laureato in teologia nel 1880 e in
diritto canonico e civile nel 1883 presso il Pontificio Ateneo
dell\'Apollinare, insegnò nel Seminario vescovile di Foligno, di cui
curò anche la biblioteca (già Biblioteca Jacobilli).\
Ricoprì le più alte cariche della diocesi di Foligno e dall\'ottobre
1920 fino alla morte diresse la Biblioteca comunale e il Museo civico di
Foligno. Si distinse per l\'attività svolta nella città in favore dei
monumenti e delle istituzioni culturali e per lo studio della storia
locale, in particolare di quella religiosa, e fu anche impegnato in
politica come consigliere comunale e assessore alla pubblica
istruzione.\
Socio dell\'Associazione italiana biblioteche dalla sua fondazione
(1930), fu anche ispettore bibliografico onorario, socio fondatore e dal
1920 vicepresidente della Deputazione di storia patria per l\'Umbria e
membro di varie accademie.\
Fondò e diresse per molti anni la «Miscellanea francescana» e fu autore
di numerosi saggi e articoli su riviste e giornali locali.\
La sua biblioteca privata, ricca di circa 8000 volumi e 300 manoscritti,
donata nel 1936, costituisce il fondo principale della Biblioteca
comunale di Foligno, e anche le sue carte, compreso il carteggio, sono
conservate nella Biblioteca comunale.

Giorgio De Gregori

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 114.

*Chi è?: dizionario degli italiani d\'oggi*. Roma: A. F. Formiggini,
1928, p. 207; 2ª ed., ivi, 1931, p. 290; 3ª ed., ivi, 1936, p. 350; 4ª
ed., Roma: Cenacolo, 1940, p. 367.

*A memoria imperitura di mons. Michele Faloci Pulignani \...: Foligno,
31 ottobre 1940*. \[Foligno: Arti grafiche Strozzi, 1940?\]. 77 p., con
una fotografia. Contiene l\'elogio funebre di Angelo Messini e
documenti.

Luigi Fausti. *Mons. dott. comm. Michele Faloci Pulignani*. (Necrologi).
«Bollettino della Regia Deputazione di storia patria per l\'Umbria», 38
(1941), p. 228-232.

*Mons. Michele Faloci Pulignani*. «La bibliofilia», 43 (1941), n. 10/12,
p. 300-301.

*Lutti* \[*Michele Faloci Pulignani*\]. «Rivista storica italiana», 58
(1941), n. 2, p. 291-292.

Angelo Messini. *La vita e gli scritti di mons. Michele Faloci-Pulignani
(1856-1940)*. Roma: Miscellanea francescana, 1941. 76 p.: tav.

Nella Santovito Vichi. *Michele Faloci Pulignani*. «Accademie e
biblioteche d\'Italia», 18 (1950), n. 1/2/3, p. 175.

Giovanni Odoardi. *Un illustre studioso e bibliotecario: mons. Michele
Faloci Pulignani*. «Almanacco dei bibliotecari italiani», 1965, p.
143-149 (che lo dice morto il 29 settembre).

Guido Fagioli Vercellone. [*Faloci Pulignani,
Michele*](http://www.treccani.it/enciclopedia/michele-faloci-pulignani_(Dizionario_Biografico)/).
In: *Dizionario biografico degli italiani*. Vol. 44. Roma: Istituto
della Enciclopedia italiana, 1994, p. 489-492.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 80 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 181-182.

*Capire Faloci: mons. Michele Faloci Pulignani a settant\'anni dalla
morte: atti del convegno di studi, Foligno, 8-9 aprile 2011*. Foligno:
Accademia Fulginia di lettere scienze e arti, 2016. IX, 433 p.: ill.
(Supplemento al Bollettino storico della città di Foligno; 14).

*Michele Faloci Pulignani a 80 anni dalla morte e a 10 anni dal convegno
\"Capire Faloci\": Foligno, Biblioteca Jacobilli, 11 settembre 2022:
atti della giornata di studi*, a cura di Lucia Bertoglio. Foligno:
Biblioteca Jacobilli, 2022. 178 p. (I quaderni della Biblioteca L.
Jacobilli. Nuova serie; 3).

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2022-12-15, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/faloci.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
