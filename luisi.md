![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Luisi, Ida

(Firenze 20 agosto 1874 -- Roma? 1º maggio 1935)
:::

Laureata in lettere all\'Istituto di studi superiori di Firenze nel
1900, pubblicò a partire da quell\'anno alcuni articoli di storia
letteraria nella «Rassegna nazionale» (dove uscì anche una sua
presentazione della Biblioteca Ponti di Ravenna) e in altre sedi.\
Entrò nella carriera delle biblioteche governative dal 1º febbraio 1901,
per concorso, come sottobibliotecaria reggente, destinata alla
Biblioteca Estense di Modena. Dopo un anno venne nominata
sottobibliotecaria di 4ª classe e dal marzo 1903 promossa alla 3ª
classe.\
Dal 1º marzo 1909, su sua domanda, venne trasferita alla Biblioteca
nazionale centrale di Firenze.\
Poi, dal 1º gennaio 1912, lavorò alla Biblioteca nazionale centrale di
Roma, dove fu a lungo responsabile dell\'ufficio del diritto di stampa.
Con la riforma delle carriere del 1919 fu inquadrata nella qualifica di
bibliotecaria. Andò in aspettativa per malattia dal 1º marzo 1933 e
chiese poi il collocamento a riposo, dal 1º luglio 1934.\
Socia della Società bibliografica italiana dal 1903 fino almeno al 1911,
partecipò nel 1929 al Congresso mondiale delle biblioteche e di
bibliografia e aderì all\'Associazione italiana biblioteche dalla sua
costituzione nel 1930.\
Oltre ad articoli di letteratura e storia pubblicò occasionalmente versi
e, col *nom de plume* di Luisella Fiore, una novella.

Alberto Petrucciani

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 905 (che indica come anno di
nascita il 1878).

*Dizionario bio-bibliografico dei letterati e giornalisti italiani
contemporanei*, compilato da Teodoro Rovito. Napoli: Tipografia Melfi &
Joele, 1907, p. 148 (che indica come anno di nascita il 1878).

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 232 (che indica come anno di nascita il 1878).

I. S. F. \[Itala Santinelli Fraschetti\]. *Ida Luisi († 1º maggio
1935-XIII)*. «Accademie e biblioteche d\'Italia», 9 (1935), n. 5, p.
525-527 (con l\'elenco delle pubblicazioni).

*Poetesse e scrittrici*, a cura di Maria Bandini Buti. Roma: Istituto
editoriale italiano Bernardo Carlo Tosi, 1941 (Enciclopedia biografica e
bibliografica italiana; 6), vol. 1, p. 344 (che indica come anno di
nascita il 1870).

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 148 e 194.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 113 (voce di Giorgio De Gregori).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-08, ultimo aggiornamento 2021-03-18, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/luisi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
