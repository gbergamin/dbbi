![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](rossims.jpg){height="250"}

## Rossi Minutelli, Stefania

(Milano 3 ottobre 1945 -- Venezia Mestre 10 ottobre 2008)

Nata Minutelli, studiò al Liceo T. Tasso di Roma e conseguì poi la
laurea in lettere all\'Università di Roma nel 1969, con una tesi in
storia medievale, preparata con Arsenio Frugoni.\
Dopo una breve esperienza di insegnamento nella scuola media, entrò
nelle biblioteche statali il 4 ottobre 1971, assegnata alla Biblioteca
nazionale Marciana, dove si svolse tutta la sua carriera, fino al
pensionamento (1º aprile 2005). A Venezia conseguì nel 1973 il diploma
di archivistica, paleografia e diplomatica all\'Archivio di Stato. Nella
Marciana fu responsabile della catalogazione, poi dal 1977 del settore
dei manoscritti e infine, dal 1994, delle sale di consultazione.\
Socia dell\'Associazione italiana biblioteche dal 1972, fu segretaria
nel Comitato regionale della [Sezione Veneto](/aib/stor/sezioni/ven.htm)
dal 1975 al 1979, presidente della Sezione dal 1980 al 1984, e ancora
membro del CER dal 1992 al 1997.\
Docente in parecchi corsi professionali, fu anche professore a contratto
di Biblioteconomia all\'Università di Venezia Ca\' Foscari nel 1998-2000
e fece parte della Commissione per la revisione delle RICA.\
Autrice di numerosi studi e interventi, dedicati soprattutto al
materiale di pregio della Biblioteca Marciana, contribuì alla grande
*Storia di Venezia* dell\'Istituto dell\'Enciclopedia italiana e della
Fondazione Giorgio Cini con il profilo storico delle biblioteche
veneziane nell\'Otto e Novecento.

Alberto Petrucciani

[*Per Stefania: omaggio a Stefania Rossi
Minutelli*](http://marciana.venezia.sbn.it/sites/default/files/Stefania-Rossi-4-12-2013.pdf).
Venezia: Biblioteca nazionale Marciana, 2013. \[19\] p.: ill. Contiene:
Maurizio Messina, *Sapienza ed esperienza*; *Chi era Stefania: note per
un profilo biografico*, a cura di Patrizia Bravetti, con la
collaborazione di Alessia Giachery; Tiziana Plebani, *Lampi e frammenti
di quel che ci manca*; *Gli scritti di Stefania: bibliografia*, a cura
di Patrizia Bravetti.

[*Giornata di studio Rossi Minutelli: Biblioteche in trasformazione:
Sale monumentali, 4 dicembre 2013:
atti*](http://marciana.venezia.sbn.it/sites/default/files/pagine/rossi-2013-3.pdf),
a cura di Patrizia Bravetti e Alessia Giachery; progetto editoriale di
Maurizio Vittoria. Venezia: Biblioteca nazionale Marciana, 2014. 219 p.:
ill. In testa al frontespizio: Biblioteca nazionale Marciana, Venezia.
Contiene: Maurizio Messina, *Introduzione: Sapienza ed esperienza*, p.
7-8; Fausto Rosa, *Fare biblioteca locale: i primi quarant\'anni,
1974-2013, dall\'A alla\... Z*, p. 10-27; Francomario Colasanti, *La
Biblioteca Marciana dalla direzione Ferrari agli inizi degli anni \'80*,
p. 28-37; Giovanna Merola, *Stefania e la commissione RICA*, p. 38-41;
Riccardo Ridi, *I bibliotecari sono stallieri o carrozzieri? Il futuro
della professione dopo la rivoluzione digitale*, p. 42-56; Lorena Dal
Poz, *L\'aggiornamento professionale dei bibliotecari nel Veneto: un
decennio di trasformazione*, p. 57-65; Alessandro Scarsella, *Ortega
1935, Rossi Minutelli 2008: la missione del bibliotecario*, p. 66-75;
Marino Zorzi, *La storia delle biblioteche veneziane negli studi di
Stefania Rossi Minutelli*, p. 76-85; Francesca Cavazzana Romanelli,
*\"Dalla Marciana ai Frari\": scritture a quattro mani fra archivi e
biblioteche*, p. 86-102; Mario Infelise, *Progetti di ricerca*, p.
103-106; Dorit Raines, *Stefania Rossi e il fascino della vecchia
erudizione*, p. 107-116; Tiziana Plebani, *Saperi d\'erbe e di
biblioteca: una bibliotecaria alle prese con gli erbari*, p. 117-132;
Susy Marcon, *La grafia di Stefania mostra tratti arrotondati e lettere
legate\...*, p. 133-169; *Ricordi* (Anna Alberati, Massimo Canella,
Mirella Canzian, Cristina Celegon, Anna Claut, Angela Dillon Bussi,
Michele Emmer, Alessia Giachery, Orfea Granzotto, Giorgio Lotto, Sabrina
Minuzzi e Alessia Giachery, Gian Albino Ravalli Modoni, Carlo Maria
Simonetti, Stefano Trovato, Maurizio Vittoria), p. 170-218.

Giorgio Busetto. [*Ricordo di Stefania Rossi
Minutelli*](http://aibstudi.aib.it/article/view/11005). (Profili). «AIB
studi», 55 (2015) n. 1, p. 71-74.

Patrizia Bravetti. [*Stefania Rossi Minutelli (Milano 3 ottobre
1945-Mestre 10 ottobre
2008)*](http://aibstudi.aib.it/article/view/11006). «AIB studi», 55
(2015) n. 1, p. 75-80.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2015-08-02, ultimo aggiornamento 2021-12-23, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/rossims.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
