![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](ornella.jpg){height="250"}

## Ornella, Antonio

(Castions di Zoppola PN 22 luglio 1929 - Pordenone 28 novembre 1987)

Sacerdote, ordinato nel giugno 1953, completò gli studi a Roma al
Pontificio istituto biblico e all\'Università Gregoriana, dove conseguì
la laurea in teologia.\
Rientrato a Pordenone nel 1957 fu vicerettore del Seminario minore
diocesano, poi dal 1960 insegnante e vicerettore nel Seminario di
Catanzaro e quindi, dal settembre 1966, docente di sacra scrittura al
Seminario di Pordenone.\
Dal 1975 iniziò anche a collaborare alla Biblioteca del Seminario di
Pordenone, di cui divenne direttore nel dicembre 1983, realizzando la
sua riapertura in una nuova sede e con un\'organizzazione più moderna e
funzionale.\
Dall\'ottobre 1986 fu incaricato della direzione dell\'Istituto di
scienze religiose di Portogruaro.\
Socio dell\'Associazione italiana biblioteche almeno dal 1978 e fino
alla morte, venne eletto nel Comitato regionale della [Sezione del
Friuli-Venezia Giulia](/aib/stor/sezioni/fvg.htm) per il triennio
1981-1984.\
Fu anche tra i soci fondatori dell\'Associazione dei bibliotecari
ecclesiastici italiani nel 1978 e ricoprì la carica di vicepresidente da
quell\'anno fino alla morte. Per l\'ABEI avviò la compilazione
dell\'*Annuario delle biblioteche ecclesiastiche italiane*, pubblicato
dopo la sua morte. Aderì inoltre, dal 1982, all\'Associazione
archivistica ecclesiastica.\
Studioso dei *Vangeli* e di storia della Chiesa, curò o tradusse vari
testi teologici per la casa editrice Paideia.

Alberto Petrucciani

*In ricordo di don Antonio Ornella*. «Bollettino di informazione /
Associazione bibliotecari ecclesiastici italiani», n. 6 (feb. 1988), p.
2, con una fotografia.

*Ricordo di don Antonio Ornella*. «Bollettino di informazione /
Associazione bibliotecari ecclesiastici italiani», n. 9 (mar. 1989), p.
2, con una fotografia. Segue: *Premessa del prof. G. Scarpat al volume
\"Umiltà e maturità del credente\" di don Antonio Ornella*, p. 3-4.

Andrea Marcon. *Ornella Antonio (1929-1987)*. In: *Dizionario biografico
dei friulani*,
\<<http://www.dizionariobiograficodeifriulani.it/ornella-antonio/>\>
(con riferimenti bibliografici).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2011-07-02, ultimo aggiornamento 2020-04-24, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/ornella.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
