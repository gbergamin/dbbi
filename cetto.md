![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](cetto.gif){height="250"}

## Cetto, Adolfo

(Selva di Levico TN 20 febbraio 1873 -- Trento 31 dicembre 1963)

Dopo gli studi liceali a Trento, si laureò all\'Accademia
scientifico-letteraria di Milano nel 1896.\
Professore di lettere italiane e latine al Ginnasio-liceo \"Giovanni
Prati\" di Trento dal 1899 (di ruolo dal 1902), per quasi quarant\'anni,
venne collocato a riposo nell\'ottobre 1938.\
Dopo il pensionamento, diresse dal dicembre 1948 fino al luglio 1962 la
[Biblioteca comunale di Trento](/aib/stor/teche/tn-com.htm). Curò
particolarmente la riorganizzazione e modernizzazione della Biblioteca
dopo la guerra, con miglioramenti dei locali e degli arredi, larghe
acquisizioni, il potenziamento della sala di consultazione e, nel 1953,
l\'istituzione della sezione musicale. Pubblicò la monografia storica
*La Biblioteca comunale di Trento nel centenario della sua apertura*
(Firenze: Olschki, 1956).\
Socio dell\'Associazione italiana biblioteche dal dopoguerra, venne
eletto dal 1949 al 1961 nel Comitato regionale della [Sezione del Veneto
occidentale](/aib/stor/sezioni/ven-oc.htm) e prese parte regolarmente ai
suoi congressi nazionali negli anni Cinquanta.\
Cultore e promotore degli studi storici locali già dai primi anni del
Novecento, pubblicò numerosi lavori e fu tra i fondatori della Società
di studi trentini, costituita nel 1919, di cui fu anche presidente nel
1956-1957. Fu anche socio della Deputazione di storia patria per le
Venezie (corrispondente dal 1950, effettivo dal 1961) e dell\'Accademia
Roveretana degli Agiati (dal 1951) e ispettore bibliografico onorario.
Nel 1955 venne insignito della medaglia d\'oro dei benemeriti della
cultura.\
Un fondo di sue carte è conservato alla Biblioteca comunale di Trento.

Alberto Petrucciani

Giulio Benedetto Emert. *Adolfo Cetto*. (Necrologia). «Archivio veneto
», serie 5ª, 94 (1963), n. 108, p. 133-134.

Giulio Benedetto Emert. *Adolfo Cetto*. (Necrologi). «Studi trentini di
scienze storiche », 43 (1964), n. 1, p. 97-102 (con l\'elenco degli
scritti).

G. E. F. \[Giorgio Emanuele Ferrari\]. *Adolfo Cetto*. «Lettere venete»,
n. 9/12 (gen.-dic. 1963), p. 194-195. Pubblicato nel 1964.

Antonio Zanetel. *Dizionario biografico di uomini del Trentino sud
orientale*. Trento: Alcione, 1978, p. 98-100 (con un elenco di
pubblicazioni).

*Biblioteca comunale e Archivio storico del Comune di Trento: guida alle
sedi alle sezioni e ai servizi: in occasione dell\'inaugurazione della
rinnovata sede centrale nel palazzo dell\'ex Collegio dei Gesuiti di
Trento*. Trento: Comune di Trento, 2002, p. 31, con una fotografia.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 134.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2005-04-02, ultimo aggiornamento 2021-03-25, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/cetto.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
