![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](bailo.gif){height="250"}

## Bailo, Luigi

(Treviso 8 agosto 1835 -- Treviso 28 ottobre 1932)

Sacerdote, ordinato nel 1858, si laureò all\'Università di Padova.
Insegnò dal 1857 al Seminario di Treviso e fu poi professore di latino e
greco al Liceo classico dal 1864 fino al 1910.\
Entrò alla Biblioteca comunale di Treviso nel 1872 e ne fu direttore dal
1878 al 1932. Profondo conoscitore della sua città natale e della Marca
trevigiana svolse un\'immensa opera di raccolta di ogni specie di
monumenti storici e d\'arte. Nel 1879, quando la Biblioteca si staccò
dalla Pinacoteca per trasferirsi nella più ampia e comoda sede a borgo
Cavour, curò per l\'inaugurazione una mostra di cimeli che ebbe grande
risonanza e che fu uno dei primi esempi di iniziative di questo tipo in
Italia. Gettò inoltre le basi per il nuovo impianto della Biblioteca, le
sale di lettura, i cataloghi, la raccolta di manoscritti.\
Si devono a lui anche la formazione del Museo civico di Treviso, oggi
intitolato al suo nome, dell\'Archivio storico comunale e del Museo del
Risorgimento.\
Fu anche socio effettivo della Deputazione di storia patria per le
Venezie dal 1875 (più volte eletto nel Consiglio) e segretario perpetuo
dell\'Ateneo di Treviso dal 1876.\
Le sue carte sono conservate alla Biblioteca comunale di Treviso.

Giorgio De Gregori

Luigi Ferrari. *Luigi Bailo*. «Accademie e biblioteche d\'Italia», 6
(1932/33), n. 4, p. 420-421.

Gerolamo Biscaro. *Commemorazione di Luigi Bailo (1835-1932)*. «Archivio
veneto», 43 (1933), n. 25/26, p. 268-273, con elenco degli scritti.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX raccolto e pubblicato da Albano Sorbelli*.
Firenze: Olschki, 1933, p. 44.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 1. Firenze:
Sansoni, 1957, p. 61-63, con elenco degli scritti.

*Luigi Bailo nel 150º della nascita: tavola rotonda, 31 gennaio 1986*.
Treviso: Ateneo, \[1986\]. 35 p.

Steno Zanandrea. *La Biblioteca comunale di Treviso negli anni
1894-1911*. «Accademie e biblioteche d\'Italia», 62 (1994), n. 3/4, p.
55-88.

Bruno De Donà. *Bailo Luigi (1835-1932)*, in *Personaggi di Marca*.
Treviso: Antilia, 1999, p. 16-17, con una fotografia.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 25-26 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 37.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2022-09-15, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/bailo.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
