![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](giunta.jpg){height="250"}

## Giunta, Nicola

(Reggio Calabria 4 maggio 1895 -- Reggio Calabria 31 maggio 1968)

Interruppe gli studi classici a Reggio per trasferirsi a Napoli a
studiare musica al Conservatorio \"S. Pietro a Majella\". Cantò poi come
baritono in vari teatri a Napoli, Roma, Milano e altre città italiane e
anche a Londra.\
In seguito si dedicò alla poesia, soprattutto in dialetto, e alla
lirica. Fu autore anche di opere drammatiche e di racconti e novelle e
collaborò a vari giornali, dedicando sempre una particolare attenzione
alla sua città e ai caratteri dei suoi concittadini.\
Di sentimenti socialisti, nel periodo fascista si mantenne distante dal
regime ma senza subire gravi conseguenze.\
Dopo la morte di [Luigi Aliquò Lenzi](aliquo.htm) (1944) gli fu affidata
per molti anni, fino al 1963, per i suoi meriti letterari e civili, la
direzione della Biblioteca comunale Pietro De Nava di Reggio Calabria.\
Socio dell\'Associazione italiana biblioteche almeno dal 1948, venne
eletto in quell\'anno nel primo [Comitato
regionale](/aib/stor/sezioni/cam.htm) della Sezione di Napoli. Compare
ancora negli elenchi dei soci fino almeno al 1954.\
Le sue carte sono conservate nella Biblioteca comunale di Reggio
Calabria.\
Nel 2018 il Comune di Reggio Calabria gli ha intitolato una via.

Alberto Petrucciani

Domenico Triggiani. *Dizionario degli scrittori: scrittori, poeti,
critici, autori drammatici, giornalisti e pubblicisti*. 2ª ed.
aggiornata ed ampliata. Bari: Triggiani, 1961, p. 65.

Vincenzo Caputo. *I poeti d\'Italia in trenta secoli*. Milano: Gastaldi,
1962, p. 361.

*Dizionario degli autori: autori, scrittori, poeti, critici, autori
drammatici, giornalisti e pubblicisti*, a cura di Domenico Triggiani. 3ª
ed. aggiornata ed ampliata. Bari: Triggiani, 1964, p. 91.

Domenico Triggiani. *Per la storia della letteratura italiana
contemporanea*. \[Bari\]: Triggiani, 1967, p. 131.

*Relazioni, interventi e testimonianze registrati in occasione
dell\'incontro-dibattito su Nicola Giunta, l\'uomo, l\'opera, tenutosi
nel Salone dell\'Amministrazione provinciale il 10-4-1980*, a cura del
Circolo culturale \"Rhegium Julii\" e della Cooperativa teatrale
reggina. \[Reggio Calabria\]: Amministrazione comunale di Reggio
Calabria, \[1980?\]. 38 p.: ill.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2009-08-03, ultimo aggiornamento 2022-08-18, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/giunta.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
