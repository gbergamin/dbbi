![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](orzi.jpg){height="250"}

## Orzi Smeriglio, Panfilia (Maria Panfilia)

(Napoli 19 agosto 1912 -- Roma 13 settembre 1960)

Nata Orzi, laureata in lettere all\'Università di Roma nel novembre
1937, con una tesi su *Les italianisants: contributo alla cultura
francese dei secoli XIX-XX*, aveva già iniziato la sua carriera
nell\'amministrazione delle biblioteche statali come ordinatore (gruppo
B) alla Biblioteca nazionale centrale di Firenze, dal 1º gennaio 1934,
essendo risultata tra i vincitori del concorso bandito l\'anno
precedente. Nel 1936 ottenne il trasferimento alla Biblioteca di
archeologia e storia dell\'arte di Roma.\
Dal 1º settembre 1940 passò nella carriera direttiva, per concorso, come
bibliotecaria aggiunta, restando assegnata alla Biblioteca di
archeologia e storia dell\'arte di Roma. Nel 1943 fu trasferita alla
Biblioteca nazionale centrale Vittorio Emanuele II, dove rimase fino al
1955.\
In quell\'anno passò, in posizione di comando e come vicedirettore, alla
Biblioteca Corsiniana dell\'Accademia nazionale dei Lincei, con
l\'incarico da parte del Ministero di riordinare contemporaneamente la
Biblioteca dell\'Istituto archeologico germanico, allora gestita
dall\'Italia. Dal 1º luglio 1959 fu nominata direttrice della Biblioteca
Corsiniana.\
Socia dell\'Associazione italiana biblioteche dal 1936, aderì alla sua
ricostituzione nel dopoguerra e compare tra i soci fino alla morte.\
Fra i suoi scritti si ricordano in particolare la memoria dedicata a *I
Corsini a Roma e le origini della Biblioteca Corsiniana*, pubblicata
negli «Atti dell\'Accademia nazionale dei Lincei. Memorie, Classe di
scienze morali, storiche e filologiche», serie 8, 8 (1958), fasc. 4, p.
291-331, e l\'introduzione al catalogo della mostra *Il libro romano del
Settecento: la stampa e la legatura* (Roma: Accademia nazionale dei
Lincei, 1959).

Giorgio De Gregori

Raffaello Morghen. *Panfilia Orzi Smeriglio*. «Bollettino
d\'informazioni AIB», 1 (1961), n. 1, p. 46-47 (che indica come data di
nascita il 12 agosto, diversamente dai documenti ministeriali).

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 136 (voce di Giorgio De Gregori).

*Ricordo di Gina Risoldi (Roma 16 novembre 1913-Bologna 22 marzo 2000)*,
a cura di Giorgio De Gregori. «Bollettino AIB», 40 (2000), n. 4, p.
503-508 (ricordi di Giorgio De Gregori e Lucilla De Fabii).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2022-01-22, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/orzi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
