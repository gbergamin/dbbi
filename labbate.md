![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](labbate2.jpg){height="250"}\
\
[\[Altra immagine\]](labbate.jpg)

## L\'Abbate Widmann, Maria (Mia)

(Trieste 7 marzo 1918 -- Trieste 7 dicembre 1993)

Laureata in lettere antiche all\'Università di Padova, insegnò non di
ruolo nelle scuole medie dal 1940 al 1943. Dopo la fine della guerra,
dal maggio 1946, lavorò come impiegata non di ruolo del Governo militare
alleato e quindi della Prefettura di Trieste, con mansioni di interprete
e poi nel settore dell\'assistenza sociale.\
Entrata nel maggio 1953 nella carriera delle biblioteche statali, come
aiutobibliotecaria, presso la Soprintendenza bibliografica per il Veneto
orientale e la Venezia Giulia (Venezia), diventò poi dal gennaio 1963
bibliotecaria e vice-soprintendente presso la sede staccata di Trieste.
Lavorò col soprintendente [Renato Papò](papo.htm) e con [Stelio
Crise](crise.htm), bibliotecario della Biblioteca statale del popolo di
Trieste.\
Collaborò alla collana «Sollecitazioni» pubblicando nel 1959 il
volumetto *Invito alla lettura*, sull\'attività della Biblioteca del
popolo.\
Nel 1962-1963 frequentò la Scuola di specializzazione per bibliotecari
dell\'Università di Padova, superando tutti gli esami ma senza discutere
la tesi, e nel 1969 conseguì all\'Archivio di Stato di Trieste il
diploma di archivistica, paleografia e diplomatica.\
Nel 1971, presso la casa editrice Olschki, pubblicò *Gli interessi di
lettura nella scuola media della Regione Friuli-Venezia Giulia*, in
collaborazione con Marta Gruber.\
Con l\'avvio delle Regioni a statuto ordinario e il trasferimento delle
funzioni statali (1972) lavorò presso il Dipartimento per le attività
culturali della Regione Veneto come dirigente del Servizio Beni librari,
fino al pensionamento (1983).\
Ritornata a Trieste, dedicò la sua energia, come consulente,
all\'organizzazione di corsi di aggiornamento e formazione professionale
per i bibliotecari della Regione Friuli-Venezia Giulia.\

Ricoprì importanti incarichi all\'interno della Section of Children\'s
Libraries dell\'IFLA, a partire dal 1973, e del Gruppo di studio sulle
biblioteche per bambini e ragazzi dell\'Associazione italiana
biblioteche. Socia dell\'AIB dal 1960, partecipò nel 1972 alla
fondazione della [Sezione Friuli-Venezia
Giulia](/aib/stor/sezioni/fvg.htm) come vicepresidente del Comitato
provvisorio; eletta nel [Collegio dei
probiviri](/aib/stor/cariche69.htm) nel 1972-1975, nel 1988 fu nominata
socio d\'onore.\
Nel 1988 assunse la direzione di «Sfoglialibro».

Miriam Scarabò

*[Maria L\'Abbate Widmann: un esempio di impegno nelle
biblioteche](/aib/stor/album/labbate1.htm)*. «Biblioteche venete», n. 1
(gen.-feb. 1983), p. 6-7, con una fotografia.

Romano Vecchiet. *[In ricordo di \"Mia\" L\'Abbate
Widmann](labbate1.pdf)*. «AIB notizie», 6 (1994), n. 1, p. 3.

Lelia Sereni. *\"Semina un pensiero, raccoglierai un\'azione\...\":
attraverso le parole di un\'amica un profilo di Mia L\'Abbate Widmann,
direttore di \"Sfoglialibro\" dal 1988 al 1993*. «Sfoglialibro», 7
(1994), n. 1, p. 6-7.

Archimede Crozzoli - Antonia Ida Fontana. *Ricordo di Mia L\'Abbate
Widmann*. «L\'indicizzazione», 9 (1994), n. 1, p. 7.

*[Lutto nel mondo delle biblioteche](labbate3.jpg)*. «Biblioteche oggi»,
12 (1994), n. 1, p. 4, con una fotografia.

Romano Vecchiet. *Un ricordo per Mia L\'Abbate Widmann*. In: *Saggi in
memoria di Maria L\'Abbate Widmann*, a cura di Romano Vecchiet e Pier
Giorgio Sclippa. Udine: Associazione italiana biblioteche, Sezione
Friuli-Venezia Giulia, 1995, p. 7-9.

Romano Vecchiet. *[Due giornate e un libro in memoria di Maria L\'Abbate
Widmann](labbate4.jpg)*. «AIB notizie», 7 (1995), n. 10, p. 11.

Romano Vecchiet. *Dedicato a Mia: presentato a Cividale un volume in
memoria di Maria L\'Abbate Widmann, direttore di \"Sfoglialibro\" dal
1988 al 1993*. «Sfoglialibro», 8 (1995), n. 5/6, p. 54-55.

Massimo Belotti. *Un convegno nel ricordo di Mia*. «Sfoglialibro», dic.
2003, p. 4.

Romano Vecchiet. *Io mi ricordo: ritratto di Mia*. In: *La biblioteca
per ragazzi oggi: ricordando Mia L\'Abbate Widmann e i 15 anni di
Sfoglialibro*, a cura di Romano Vecchiet. Milano: Editrice
Bibliografica, 2004, p. 19-24.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-12-26, ultimo aggiornamento 2020-05-02, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** httsp://www.aib.it/aib/editoria/dbbi20/labbate.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
