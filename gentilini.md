![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](gentilini.jpg){height="250"}

## Gentilini, Anna Rosa

(Faenza RA 16 luglio 1951 -- Faenza RA 22 giugno 2010)

Laureata in lettere all\'Università di Bologna nel 1974, con Carlo
Ginzburg, e diplomata in archivistica, paleografia e diplomatica alla
Scuola dell\'Archivio di Stato di Bologna nel 1978, ha lavorato alla
Biblioteca comunale Manfrediana di Faenza dal 1976, inizialmente come
assistente, dopo avervi svolto un periodo di volontariato.\
Diventò vicedirettrice della Biblioteca dal 1979 e poi direttrice dal
1983 alla morte.\
Si dedicò particolarmente a promuovere lo studio e la valorizzazione dei
fondi storici e delle donazioni, frequenti e significative durante la
sua direzione, anche tramite la trasformazione del «Notiziario» della
Biblioteca nella rivista «Manfrediana», dal 1985, e l\'organizzazione di
numerose mostre. Promosse anche varie attività con le scuole o rivolte
ai ragazzi e l\'avvio della Biblioteca digitale faentina.\
Socia dell\'Associazione italiana biblioteche dal 1976, venne eletta nel
Comitato esecutivo regionale della [Sezione
Emilia-Romagna](/aib/stor/sezioni/emr.htm) per il triennio 1985-1987 ma
si dimise nel corso del 1986.\
Dal 1989 fu socia della Società Torricelliana di scienze e lettere.\
Fu autrice di numerosi lavori bibliografici, di storia del libro e della
Biblioteca e di storia locale, pubblicati sia nella rivista della
Biblioteca che in altri periodici, volumi miscellanei e atti di
convegni.

Alberto Petrucciani

Maria Gioia Tavoni. [*Per Anna Rosa Gentilini, bibliotecaria di rare
qualità*](http://www.bibliotecheoggi.it/2010/201000605301.pdf).
(Ricordi). «Biblioteche oggi», 28 (2010), n. 6, p. 53-54, con una
fotografia.

Maria Gioia Tavoni. *Dal periodico della Biblioteca Manfrediana: profilo
dell\'attività di Anna Rosa Gentilini*. «Manfrediana: bollettino della
Biblioteca comunale di Faenza», n. 43/44 (2009-2010), p. 5-10, con una
fotografia. Pubblicato nel 2011.

*Bibliografia di Anna Rosa Gentilini*. «Manfrediana: bollettino della
Biblioteca comunale di Faenza», n. 43/44 (2009-2010), p. 67-71, con una
fotografia. Pubblicato nel 2011.

Marco Mazzotti. *Anna Rosa Gentilini (16 luglio 1951-22 giugno 2010)*.
«Torricelliana», 61/62 (2010-2011), p. 209-218.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2011-01-22, ultimo aggiornamento 2021-03-25, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/gentilini.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
