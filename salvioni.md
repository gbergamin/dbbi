![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](salvioni.jpg){height="250"}

## Salvioni, Emilia

(Bologna 2 aprile 1895 -- Bologna 4 giugno 1968)

Interruppe gli studi regolari dopo la licenza ginnasiale, dedicandosi
alla musica, alla pittura, e soprattutto alla lettura e alla scrittura.\
Autrice di novelle e romanzi, collaborò a vari giornali e riviste, a
partire dal 1918, al principio con lo pseudonimo \"Marina Vallauri\".
Diresse una rivista femminile, «Serena», e una collana di narrativa
\"per signorine\" presso l\'editore Cappelli e pubblicò anche opere per
ragazzi e alcune biografie a sfondo religioso. Con oltre trenta opere,
per adulti o per ragazzi, pubblicate da varie case editrici (Mondadori,
Cappelli, SEI, La Scuola, ecc.), fu tra le autrici più lette tra gli
anni Venti e gli anni Cinquanta del Novecento.\
Dal 1927 lavorò come bibliotecaria nella Biblioteca dell\'Istituto
giuridico dell\'Università di Bologna, per quasi quarant\'anni.\
Socia dell\'Associazione italiana biblioteche almeno dal 1954 al 1964,
partecipò ai suoi congressi nazionali del 1954, 1956 e 1959.\
Collaborò anche all\'«Osservatore romano» e a «L\'Archiginnasio».\
Le sue carte, con libri ed estratti, sono state donate dalle eredi alla
Biblioteca comunale di Pieve di Soligo (TV), paese d\'origine della sua
famiglia.

Alberto Petrucciani

Giovanni Casati. *Scrittori cattolici italiani viventi: dizionario
bio-bibliografico ed indice analitico delle opere*. Milano: Ghirlanda,
1928, p. 72.

Mario Gastaldi. *Donne luce d\'Italia*. Pistoia: Libreria editrice
Grazzini, 1930, p. 529-530.

*Poetesse e scrittrici*, a cura di Maria Bandini Buti. Vol. 2. Roma:
Istituto editoriale italiano Bernardo Carlo Tosi, 1942 (Enciclopedia
biografica e bibliografica italiana; 6), p. 209.

*Chi è?: dizionario biografico degli italiani d\'oggi*. 5ª ed. Roma:
Filippo Scarano, 1948, p. 823.

*Panorama biografico degli italiani d\'oggi*, a cura di Gennaro Vaccaro.
Roma: Curcio, 1956, p. 1370.

Mario Gastaldi - Carmen Scano. *Dizionario delle scrittrici italiane
contemporanee (arte, lettere, scienze)*. Milano: Gastaldi, 1957, p. 176.

*Chi scrive: repertorio bio-bibliografico e per specializzazioni degli
scrittori italiani*. Milano: ILE, 1966, p. 486.

*Lui, chi è?*  Torino: Editrice torinese, \[1969\], vol. 2, p. 557.

*Dizionario generale degli autori italiani contemporanei*. Firenze:
Vallecchi, 1974, p. 1213-1214.

*Emilia Salvioni: una scrittrice ritrovata*.
\<<http://www.emiliasalvioni.it>\>.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2005-12-31, ultimo aggiornamento 2021-02-22, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/salvioni.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
