![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](merollet.jpg){height="250"}

## Merolle, Teodorico

(Arpino FR 8 agosto 1897 -- Firenze 24 settembre 1969)

Richiamato alle armi per la Prima guerra mondiale, dal settembre 1916,
venne congedato nel giugno 1920, col grado di sottotenente di fanteria.\
Lavorò come istitutore assistente del Convitto nazionale dal 1922 al
1926.\
Entrò nelle biblioteche governative dal 1º luglio 1926, come ordinatore,
destinato alla Biblioteca universitaria di Bologna.\
Nel 1926 si iscrisse alla Facoltà di Scienze dell\'Università di Roma,
passando nel 1929 a quella di Bologna e poi, probabilmente nel 1930, a
Firenze, ma senza concludere gli studi.\
Nel giugno 1930 fu trasferito alla Biblioteca Estense di Modena, di cui
fu segretario ed economo.\
Promosso nel 1933 ordinatore principale, si trasferì nello stesso anno
alla Biblioteca nazionale centrale di Firenze, dove ricoprì pure
l\'incarico di economo.\
Nell\'aprile 1942 sposò la bibliotecaria [Irma Tondi](merollei.htm),
direttrice della Riccardiana.\
Negli anni Cinquanta, nel periodo in cui la moglie era direttrice della
Nazionale, si trasferì come ragioniere economo alla Marucelliana,
rientrando poi alla Nazionale fino al collocamento a riposo,
probabilmente nel 1962.\
Socio dell\'Associazione italiana biblioteche dalla sua costituzione
(1930) e di nuovo, almeno dal 1948, dopo la sua rifondazione
democratica, partecipò spesso ai suoi convegni, fino agli anni
Cinquanta.

Alberto Petrucciani

E. A. \[Ettore Apollonj\]. *Ricordiamo\...* «Almanacco dei bibliotecari
italiani», 1970, p. 85-86: 85.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2004-01-25, ultimo aggiornamento 2021-12-03, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/merollet.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
