![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](girardi.jpg){height="250"}

## Girardi, Marco

(Conca, Roana VI 28 aprile 1834 -- Padova 3 marzo 1904)

Laureato, forse a Padova, entrò nella carriera delle biblioteche dal 1º
giugno 1863.\
Lavorò, probabilmente per tutta la carriera, alla Biblioteca
universitaria di Padova. La Biblioteca era allora diretta da un docente
dell\'Ateneo, ma il Girardi compare come vicebibliotecario, ossia
vicedirettore, almeno fin dall\'annessione del Veneto al Regno d\'Italia
(1866), e ne fu probabilmente responsabile fin dal principio degli anni
Settanta. Nel 1872 compilò e pubblicò la relazione ufficiale su di essa
per l\'Esposizione internazionale di Vienna.\
Divenne formalmente direttore della [Biblioteca universitaria di
Padova](/aib/stor/teche/pd-uni.htm) dal 1884, dopo la morte di monsignor
Antonio Maria Fabris, direttore dello Studio teologico dell\'Università,
che ricopriva la carica dal 1868.\
Nell\'agosto 1893 venne promosso bibliotecario di prima classe ma due
anni dopo, con la soppressione delle qualifiche di prefetto, venne
inquadrato nella 4ª classe, e poi nel giugno 1900 promosso alla 3ª
classe.\
Chiese di essere collocato a riposo, compiuti i quarant\'anni di
servizio, dal 1º ottobre 1903.\
Socio dell\'Accademia di scienze lettere ed arti di Padova,
straordinario dal 1885 ed effettivo dal 1895, compilò, insieme a P. A.
Saccardo, l\'*Indice generale per ordine alfabetico di autori e di
materie dei lavori letti alla R. Accademia di scienze, lettere ed arti
in Padova e pubblicati ne\' suoi atti dall\'anno 1779 a tutto l\'anno
accademico 1899-1900 con brevi notizie biografiche* (Padova 1901).

Alberto Petrucciani

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 235 (che lo dice erroneamente assunto
nel 1866).

Immagine tratta dall\'*Album dei direttori* conservato presso la
direzione della Biblioteca universitaria di Padova.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-03-25, ultimo aggiornamento 2022-09-24, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/girardi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
