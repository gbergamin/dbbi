![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](lovasco.jpg){height="250"}\
\
[\[Altra immagine\]](lovasco2.jpg)

## Lo Vasco, Agata

(Fidenza PR 4 settembre 1905 -- Pavia 23 maggio 1941)

Laureata in lettere all\'Università di Milano nell\'ottobre 1928, già
nel 1926 si era diplomata in paleografia, diplomatica e archivistica
all\'Archivio di Stato di Milano.\
Entrò alla Biblioteca nazionale Braidense di Milano prima come
volontaria, dal dicembre 1928, e poi come bibliotecaria aggiunta, dal 16
febbraio 1933, avendo superato il concorso bandito l\'anno precedente
per l'ammissione nei ruoli del personale delle biblioteche pubbliche
governative.\
Alla Braidense, dove già da volontaria era stata impegnata nella
catalogazione degli incunaboli, eseguita anche in vista della
pubblicazione dell\'*Indice generale* a stampa a cura del Centro
nazionale d\'informazioni bibliografiche, rimase per poco tempo, poiché
nell\'ottobre del 1933 fu trasferita alla Biblioteca Estense di Modena.\
Nel luglio del 1934 fu trasferita nuovamente, alla [Biblioteca
universitaria di Pavia](/aib/stor/teche/pv-uni.htm), e ne fu nominata
direttrice nel novembre del 1936. Nella Biblioteca realizzò
un\'importante ristrutturazione dei locali, nei quali volle che fosse
allestita un\'apposita sala di lettura per il popolo, e la
modernizzazione delle attrezzature. Organizzò anche una Mostra in onore
di Lazzaro Spallanzani, tenuta nella primavera del 1939.\
Promossa al grado di bibliotecario nell\'aprile 1938, fu ammessa nel
1941 all\'esame per bibliotecario capo ma morì senza poterlo sostenere.\
Fu socia dell\'Associazione italiana biblioteche dal 1933.

Giorgio De Gregori

Dirce Lo Vasco Santi. *Agata Lo Vasco: in memoria*. Pavia: Scuola
tipografica Artigianelli, 1941. 24 p.: ill., con elenco degli scritti.

*La Fondazione \"Agata Lo Vasco\"*. «Accademie e biblioteche d\'Italia»,
16 (1941/42), n. 2, p. 129.

Agata Lo Vasco -- Gino Pollacci. *Di un codice erbario inedito del sec.
XV: memoria di Agata Lo Vasco e Gino Pollacci*. «Atti dell\'Istituto
botanico dell\'Universit» di Pavia», serie 4ª, 13 (1941), p. 67-98: tav.
Pubblicato nel 1942, dopo la sua scomparsa, con notizie biografiche.

Cesare Repossi. *I direttori*. In: *Il bicentenario della Biblioteca
universitaria di Pavia: notizie storiche*. Pavia: Biblioteca
universitaria, 1979, p. 21-42: 40-41.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 112-113 (voce di Giorgio De Gregori).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-08, ultimo aggiornamento 2021-03-18, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/lovasco.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
