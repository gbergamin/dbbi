![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](calcagnoa.jpg){height="250"}

## Calcagno, Anna

(Roma 27 aprile 1907 -- Roma 17 luglio 1985)

Figlia di [Guido](calcagno.htm), conseguì la laurea in lettere
all\'Università di Roma nel 1931, con una tesi in storia dell\'arte, su
*Jacopo Zucchi e la sua opera in Roma*, che pubblicò due anni dopo.\
Entrò nelle biblioteche governative come bibliotecaria aggiunta dal 16
febbraio 1933, tra i vincitori del concorso bandito l\'anno precedente.
Lavorò inizialmente alla Biblioteca Casanatense di Roma.\
Iscritta all\'Associazione italiana biblioteche fin dal 1933, partecipò
al terzo Congresso nazionale, tenuto a Bari nel 1934.\
Nell\'aprile 1938 venne promossa alla qualifica di bibliotecario e
nell\'aprile 1939 fu trasferita alla Biblioteca di archeologia e storia
dell\'arte.\
Nel giugno 1948 fu promossa bibliotecaria di prima classe e verso il
1953 venne trasferita alla Biblioteca universitaria Alessandrina. Nel
luglio 1961 fu promossa direttore di biblioteca di 3ª classe e negli
anni successivi lavorò alla Biblioteca Angelica. Venne collocata a
riposo probabilmente nel 1972.\
Interessata soprattutto al campo della storia dell\'arte, pubblicò nel
1936 una nota sulle collezione di stampe della Casanatense, nella
rivista «Maso Finiguerra», e alcuni scritti sulla pittura manierista.

Alberto Petrucciani

S. Lodovici \[Sergio Samek Ludovici\]. *Storici, teorici e critici delle
arti figurative (1800-1940)*. Milano: Istituto editoriale italiano
Bernardo Carlo Tosi, 1942 (Enciclopedia biografica e bibliografica
italiana; 4), p. 74-75, con una fotografia.

Mario Gastaldi - Carmen Scano. *Dizionario delle scrittrici italiane
contemporanee (arte, lettere, scienze)*. Milano: Gastaldi, 1957, p. 51.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2009-08-03, ultimo aggiornamento 2021-01-31, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/calcagnoa.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
