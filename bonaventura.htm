<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Bonaventura, Arnaldo</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 040125.SB&AP creato come in prep. -->
<!-- 110719.AP inserito testo, manca ritr. -->
<!-- 120108.AP aggiunte e ritr. probabile -->
<!-- 120113.AP altri ritocchi -->
<!-- 140728.AP aggiunte e ritocchi, tolto in prep. e firmato -->
<!-- 210131.AP aggiunte e ritocchi -->
<!-- 211202.AP ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="bonaventura.jpg" HEIGHT="250" ALT="[Ritratto]">
<TD WIDTH="79%">
<H2>Bonaventura, Arnaldo</H2>
<P>(Livorno 28 luglio 1862 &ndash; Firenze 7 ottobre 1952)</P>

<P>Studi&ograve; all'Universit&agrave; di Pisa, dove consegu&igrave; la laurea in giurisprudenza nel luglio 1883 e poi anche il diploma di lettere. Esercit&ograve; per qualche tempo l'avvocatura ma si dedic&ograve; anche allo studio della musica, privatamente, e partecip&ograve; ad alcuni concerti come violinista. Pubblic&ograve; vari scritti di letteratura e di musica e, nel 1898 presso l'editore Giusti di Livorno, un <I>Manuale di storia della musica</I> che ebbe notevole fortuna e che aggiorn&ograve; in numerose edizioni fino alla morte.<BR>
Entr&ograve; alla Biblioteca nazionale centrale di Firenze come impiegato straordinario a met&agrave; del 1902, con l'incarico di ordinare e catalogare il materiale musicale antico manoscritto e a stampa.<BR>
Nell'aprile 1903 present&ograve; una relazione <I>Sull'ordinamento della musica e dei libri relativi nelle pubbliche biblioteche</I> al Congresso internazionale di scienze storiche tenuto a Roma, che approv&ograve un ordine del giorno, poi raccolto da una circolare del Ministero della pubblica istruzione, in favore dell'istituzione di sezioni musicali nelle biblioteche, della catalogazione del patrimonio musicale con criteri uniformi e della pubblicazione di una serie del &laquo;Bollettino&raquo; della Biblioteca nazionale di Firenze dedicata alle nuove pubblicazioni musicali. Sull'esigenza di una bibliografia corrente delle pubblicazioni musicali intervenne di nuovo alla VI Riunione della Societ&agrave; bibliografica italiana (Firenze, ottobre 1903), dove fu approvato il suo ordine del giorno. Alla Societ&agrave; bibliografica italiana aveva aderito in quell'anno e compare poi negli elenchi dei soci fino almeno al 1908.<BR>
Usufru&igrave; poi della Legge 8 luglio 1904, n. 348, che consentiva la nomina in ruolo degli impiegati straordinari a seguito dell'approvazione del nuovo organico e venne inquadrato come sottobibliotecario di 4&ordf; classe dal 1&ordm; gennaio 1905.<BR>
</TR></TABLE>
Pubblic&ograve; nella &laquo;Rivista delle biblioteche e degli archivi&raquo; (1905) un articolo su <I>La musica nelle biblioteche</I> in cui esponeva in dettaglio i criteri adottati per l'ordinamento e la catalogazione di manoscritti e stampati musicali. A partire dal 1906 collabor&ograve; a &laquo;La bibliofilia&raquo; con vari articoli soprattutto su manoscritti e antiche stampe musicali.<BR>
Dal 1&ordm; agosto 1909 venne comandato alla Biblioteca dell'Istituto musicale di Firenze e dal 1&ordm; agosto 1912 lasci&ograve; i ruoli delle biblioteche governative per la nomina a professore di storia della musica e bibliotecario dell'Istituto. All'Istituto musicale L. Cherubini, trasformato nel 1923 in Conservatorio, fu anche vicedirettore per quattro anni e direttore <I>ad interim</i> dalla fine del 1923 al principio del 1925. Organizz&ograve; per il cinquantenario dell'Istituto due mostre di cimeli bibliografici e strumenti musicali, che present&ograve; su &laquo;La bibliofilia&raquo; (14, 1912/13, n. 2/3, p. 46-60), e complet&ograve; il <I>Catalogo delle opere musicali teoriche e pratiche di autori vissuti sino ai primi decenni del secolo XIX</i> della Biblioteca del Conservatorio, pubblicato nel 1929.<BR>
Fu chiamato a far parte del Comitato ordinatore della Mostra del libro antico organizzata a Firenze per il I Congresso mondiale delle biblioteche e di bibliografia (1929) e di quella musicale allestita nella stessa occasione a Bologna; probabilmente nello stesso anno venne anche nominato ispettore bibliografico onorario. Dal 1931 cur&ograve; la critica musicale su &laquo;La nazione&raquo;.<BR>
Collocato a riposo dal Conservatorio per limiti d'et&agrave; nel 1932, venne nominato professore emerito.<BR>
Fu anche segretario e poi vicepresidente del Circolo filologico fiorentino, vicepresidente dell'Associazione dei musicologi italiani, socio effettivo dell'Accademia di S. Cecilia (dal 1936), socio corrispondente dell'Accademia lucchese di scienze, lettere e arti (dal 1937), membro della Societ&agrave; dantesca (per la quale tenne alcune letture pubbliche di canti della <I>Commedia</I>), della Deputazione toscana di storia patria e di vari sodalizi culturali.<BR>
A seguito delle leggi razziali del 1938 dovette lasciare le cariche accademiche e fu incluso nell'elenco degli autori di libri scolastici vietati e in quello degli <I>Autori le cui opere non sono gradite in Italia</I>, ma pot&eacute; continuare per qualche tempo a collaborare a &laquo;La nazione&raquo; con lo pseudonimo di Labronio.<BR>
Pubblic&ograve; numerosi volumi di storia della musica (tra i quali <I>Storia e letteratura del pianoforte</I>, nel 1918, e <I>Storia del violino, dei violinisti e della musica per violino</I>, nei &laquo;Manuali Hoepli&raquo;, nel 1925 e 1933), monografie su Verdi Rossini Puccini Paganini Boccherini e altri compositori, trascrizioni di musiche antiche, alcuni manuali scolastici di educazione musicale, e collabor&ograve; a varie riviste e all'<I>Enciclopedia italiana</I>. Fu anche autore di versi e testi per musica.<BR>
Lasci&ograve; il suo carteggio, con manoscritti e altre carte, alla Biblioteca nazionale centrale di Firenze.</P>

<P ALIGN="RIGHT">Alberto Petrucciani</P>

<FONT SIZE="-1">
<P><I>Piccolo dizionario dei contemporanei italiani</I>, compilato da Angelo De Gubernatis. Roma: Forzani e C., 1895, p. 123.</P>
<P>Angelo De Gubernatis. <I>Dictionnaire international des &eacute;crivains du monde latin</I>. Rome: chez l'Auteur, 1905, p. 164.</P>
<I>Dizionario bio-bibliografico dei letterati e giornalisti italiani contemporanei</I>, compilato da Teodoro Rovito. Napoli: Tipografia Melfi &amp; Joele, 1907, p. 44.</P>
<P><I>Chi &egrave;?: annuario biografico italiano...</I> compilato a cura di Guido Biagi. Roma: Romagna e C., 1908, p. 34.</P>
<P>Teodoro Rovito. <I>Letterati e giornalisti italiani contemporanei: dizionario bio-bibliografico</I>. 2&ordf; ed. rifatta ed ampliata. Napoli: Rovito, 1922, p. 55.</P>
<P><I>Chi &egrave;?: dizionario degli italiani d'oggi</I>. Roma: A. F. Formiggini, 1928, p. 92; 2&ordf; ed., ivi, 1931, p. 95; 3&ordf; ed., ivi, 1936, p. 114.</P>
<P><I>Pubblicazioni di Arnaldo Bonaventura nel cinquantennio 1880-1930</I>. Firenze: Tipografia Sordomuti, 1930. 20 p.</P>
<P>Vittorio Gui. <I>Arnaldo Bonaventura nel cinquantenario della sua attivit&agrave; letteraria</I>. Firenze: Rinascimento del libro, 1931. 15 p.</P>
<P>Bianca Becherini. <I>Ricordo di Arnaldo Bonaventura (1962-1852) </I>[ma <I>(1862-1952)</I>]. &laquo;Rivista musicale italiana&raquo;, 54 (1952), n. 4, p. 329-331.</P>
<P>Marino Parenti. <I>Aggiunte al Dizionario bio-bibliografico dei bibliotecari e bibliofili italiani di Carlo Frati</I>. Vol. 1. Firenze: Sansoni, 1957, p. 154-159, con un elenco di scritti (lo dice nato il 28 giugno).</P>
<P>Liliana Pannella. <I><A href="http://www.treccani.it/enciclopedia/arnaldo-bonaventura_(Dizionario-Biografico)/">Bonaventura, Arnaldo</a></I>. In: <I>Dizionario biografico degli italiani</I>. Vol. 11.  Roma: Istituto della Enciclopedia italiana, 1969, p. 642-644, con ulteriori riferimenti bibliografici.</P>
<P>Carla Giunchedi - Elisa Grignani. <I>La Societ&agrave; bibliografica italiana 1896-1915: note storiche e inventario delle carte conservate presso la Biblioteca Braidense</I>. Firenze: Olschki, 1994, p. 132, 180 e 218.</P>
<P><I>Guida agli archivi delle personalit&agrave; della cultura in Toscana tra '800 e '900. L'area fiorentina</I>, a cura di Emilio Capannelli e Elisabetta Insabato. Firenze: Olschki, 1996, p. 113-114.</P>
</FONT>

<BR>
<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2004-01-25, ultimo aggiornamento 2021-12-02, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/bonaventura.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>