<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Caudana, Erminia</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 091008.AP creato come in prep. -->
<!-- 091010.AP aggiunto link Album -->
<!-- 200429.AP aggiunte e ritocchi, firmata -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="caudana.jpg" ALT="[Ritratto]">
<TD WIDTH="80%">
<H2>Caudana, Erminia</H2>
<P>(Torino 6 aprile 1896 &ndash; Torino 5 gennaio 1974)</P>

<P>Inizi&ograve; a occuparsi di restauro nel 1908, a quanto dichiarato da lei stessa, come allieva e assistente di Carlo Marr&egrave;, il restauratore dalla Biblioteca Vaticana che il cardinale <a href="ehrle.htm">Ehrle</A> aveva inviato a Torino nella primavera del 1904 per cercare di recuperare quanto era stato salvato dall'incendio che aveva devastato nella notte del 25/26 gennaio la Biblioteca nazionale di Torino. Marr&egrave; aveva impiantato un piccolo Laboratorio di restauro, dipendente dalla Biblioteca nazionale, nei locali dell'Istituto di materia medica dell'Universit&agrave;, diretto dal prof. Piero Giacosa.<BR>
Dopo la morte di Marr&egrave; (1918) assunse la direzione del Laboratorio, sviluppando un suo metodo, su cui mantenne sempre un velo di segreto, per il restauro delle pergamene.<BR>
Per la sua competenza venne chiamata a Roma nel 1921-1922 per il restauro di importanti cimeli, tra i quali alcuni manoscritti Sessoriani della Biblioteca nazionale centrale di Roma.<BR>
Tornata a Torino, a partire dal 1929 cur&ograve; anche il restauro dei papiri del Museo egizio, dove per motivi logistici il Laboratorio di restauro fu ospitato per molti anni, a partire dal 1935. Nello stesso periodo si occup&ograve; anche del restauro, al Museo del Cairo, di alcuni papiri di particolare antichit&agrave; rinvenuti in uno scavo da Giulio Farina.<BR>
Nella sua lunghissima attivit&agrave;, in cui dal 1951 coinvolse il nipote Amerigo Bruna ma che non abbandon&ograve; fino alla morte (senza mai assumere una posizione stabile, di ruolo, nel personale delle biblioteche), restaur&ograve; oltre 600 manoscritti della Biblioteca nazionale di Torino. Restaur&ograve; inoltre altri materiali preziosi del Museo Egizio e della Galleria Sabauda, carte leonardiane della Biblioteca Reale, papiri e stoffe antiche di collezioni di Firenze, Bologna e altre citt&agrave;, manoscritti dell'Accademia delle scienze di Torino, del Conservatorio di S. Pietro a Majella e di altre biblioteche.<BR>
</TR></TABLE>
Present&ograve; il suo lavoro in una <a href="/aib/stor/album/caudana1.htm">comunicazione</A> al primo Congresso dell'Associazione dei bibliotecari italiani (Roma 1931). Nel 1956 invi&ograve; una relazione sulla <I>Attivit&agrave; del Laboratorio di restauro della Biblioteca nazionale di Torino</I> al Convegno internazionale sul restauro del libro antico tenuto insieme al X Congresso nazionale dell'AIB a Trieste, che venne letta dal nipote.</P>

<P ALIGN="RIGHT">Alberto Petrucciani</P>

<FONT SIZE="-1">
<P>Stelio Bassi. <I>Il laboratorio di restauro della Biblioteca nazionale universitaria di Torino</I>. &laquo;Bollettino d'informazioni AIB&raquo;, n.s., 2 (1962), n. 4, p. 79-85.</P>
<P>Silvio Curto. <I>Erminia Caudana</I>. &laquo;Aegyptus&raquo;, 55 (1975), n. 1/4, p. 271-274 (che la dice attiva dal 1910 e morta nel luglio 1974).</P>
<P>Francesco Barberi. <I>Schede di un bibliotecario (1933-1975)</I>. Roma: Associazione italiana biblioteche, 1984, p. 117.</P>
<P>Manuela Vetrano. <I><A HREF="https://rivistasavej.it/la-restauratrice-erminia-caudana-129d5645cfd5?gi=37db03aca88a">La restauratrice Erminia Caudana</A></I>. &laquo;Rivista Savej&raquo;, 4 luglio 2018, &lt;https://rivistasavej.it/la-restauratrice-erminia-caudana-129d5645cfd5?gi=37db03aca88a&gt;.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2009-10-08, ultimo aggiornamento 2020-04-29, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/caudana.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>