![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Caruso, Giuseppe

(Catania 12 ottobre 1883 -- Catania 17 dicembre 1966)
:::

Entrò nella carriera delle biblioteche governative dal 1º aprile 1905,
come apprendista distributore, alla Biblioteca universitaria di
Catania.\
Superato dopo un anno il prescritto esame di abilitazione a
distributore, entrò in ruolo dal 1º agosto 1906, come
ordinatore/distributore di 5ª classe, destinato sempre alla Biblioteca
di Catania.\
Durante la Prima guerra mondiale fu richiamato alle armi, anche se
inabile, nel luglio 1916, ma impiegato a Palermo, rientrando al lavoro
nel gennaio 1919.\
Con la riforma del 1919 venne inquadrato nella nuova qualifica di
assistente e nel dicembre 1923 fu promosso coadiutore.\
Nel giugno 1921 fu trasferito alla Biblioteca nazionale Braidense di
Milano e nel novembre dello stesso anno, a sua domanda, alla Biblioteca
universitaria di Messina.\
Dall\'ottobre 1924 al marzo 1927, in mancanza di funzionari di grado
superiore, resse la direzione della [Biblioteca universitaria di
Messina](/aib/stor/teche/me-uni.htm).\
Con la riforma del 1926 passò alla carriera di concetto, come
ordinatore, dal giugno 1926, e nel luglio 1932 venne promosso ordinatore
principale.\
Dal 1933 al giugno 1939, in mancanza di funzionari della carriera
direttiva, resse di nuovo la direzione della Biblioteca.\
Dal luglio 1940 fu trasferito per esigenze di servizio alla Biblioteca
universitaria di Catania.\
Con la riforma delle carriere del 1948 fu inquadrato come
aiutobibliotecario e dal giugno di quell\'anno promosso
aiutobibliotecario di 1ª classe. Venne collocato a riposo probabilmente
in quello stesso anno, o poco più tardi.\
Socio dell\'Associazione italiana biblioteche dalla sua costituzione
(1930), partecipò ai primi due congressi nazionali, ma non compare più
tra gli iscritti dopo il 1936.

Alberto Petrucciani

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2009-08-30, ultimo aggiornamento 2022-12-07, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/carusog.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
