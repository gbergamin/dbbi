![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](sorbelli.jpg){height="250"}

## Sorbelli, Albano

(Fanano MO 2 maggio 1875 -- Benedello MO 22 marzo 1944)

Diplomato nel 1894 al Liceo Muratori di Modena, nel 1898 conseguì la
laurea in lettere all\'Università di Bologna, allievo dello storico Pio
Carlo Falletti. Dopo un corso di perfezionamento in storia moderna
all\'Istituto di studi superiori di Firenze (1898-1899), studiò a Parigi
e a Vienna.\
Rientrato a Bologna, insegnò storia e geografia dal 1902 al Liceo
Minghetti e nel 1903 vinse il concorso per l\'insegnamento della storia
nei licei e negli istituti tecnici.\
Dal 1º ottobre 1904, vinto il concorso bandito dal Comune di Bologna,
diresse la [Biblioteca comunale
dell\'Archiginnasio](/aib/stor/teche/bo-com.htm), dove realizzò vari
interventi di organizzazione delle raccolte, catalogazione di
manoscritti e fondi speciali, acquisizioni di volumi del XV e XVI secolo
e attività di valorizzazione del patrimonio tramite convegni e mostre.
Nel 1906 fondò la rivista «L\'Archiginnasio», affiancata dalla collana
«Biblioteca dell\'Archiginnasio». Nel 1909 costituì la Biblioteca
popolare del Comune, poi aggregata, nel 1929, a quella della Casa del
Fascio. Diresse anche la biblioteca di Casa Carducci, aperta al pubblico
nel 1921.\
Lasciò la direzione per il collocamento a riposo con il 1º maggio 1943.\
Socio della Società bibliografica italiana dal 1905, ne fu consigliere
dal 1908 al 1915 e organizzò a Bologna nel 1908 l\'VIII Riunione
generale. Fu poi socio, e presidente dal 1920 al 1924,
dell\'Associazione nazionale tra i funzionari delle biblioteche e dei
musei comunali e provinciali, e nel 1930 membro del Comitato promotore
dell\'[Associazione italiana biblioteche](/aib/stor/cariche30.htm), e
poi consigliere fino all\'interruzione bellica. Fu anche fiduciario per
l\'Emilia della Sezione Biblioteche dell\'Associazione fascista della
scuola e segretario del consiglio centrale dell\'Associazione nazionale
fascista per le biblioteche delle scuole italiane.\
Fu chiamato a far parte di commissioni e nominato in organi consultivi
anche dal Ministero, nella Commissione centrale per le biblioteche
(1930-1932 e 1936-1938) e nel Consiglio nazionale dell\'educazione,
delle scienze e delle arti (1939-1943).\

Libero docente di Storia moderna nell\'Università di Bologna dal 1901,
nel 1914 ottenne anche la libera docenza in Bibliologia e
biblioteconomia, che insegnò come professore incaricato dal 1925 alla
morte.\
Pubblicò molti volumi e saggi di argomento storico e bibliografico, tra
i quali si ricordano in particolare la *Storia della stampa in Bologna*
(Bologna 1929), i cinque volumi di *Bologna negli scrittori stranieri*
(ivi 1927-1933), la *Piccola guida per le biblioteche scolastiche e
popolari* (Roma 1941), e le voci *Bibliografia* e *Bibliologia* per
l\'*Enciclopedia italiana* (1930). Diresse dal 1908 la serie degli
*Inventari dei manoscritti delle biblioteche d\'Italia* e negli anni
Trenta, presso Mondadori, la collana «Enciclopedia del libro».\
Un fondo di sue carte e libri è conservato nella Biblioteca
dell\'Archiginnasio. Alla Biblioteca Estense di Modena è giunta in dono
la sua collezione di manoscritti e stampati di argomento modenese.

Anna Manfron

Domenico Fava. *Albano Sorbelli (Fanano 2 maggio 1875-Benedello 22 marzo
1944)*. «La bibliofilia», 45 (1943), n. 7/12, p. 194-196. Pubblicato nel
1946.

Domenico Fava. *Albano Sorbelli, Santi Muratori, Romeo Galli*. «Rivista
delle biblioteche», 1 (1947), n. 1, p. 125-131.

«L\'Archiginnasio», 39-43 (1944-1948), numero unico dedicato ad Albano
Sorbelli. Contiene: Alberto Serra Zanetti, \[*Prefazione*\], p. I-III;
Giuseppe Lipparini, *La vita e l\'opera di Albano Sorbelli. 1: L'uomo*,
p. 1-20; Alberto Serra Zanetti, *2: Il bibliotecario*, p. 11-79;
Domenico Fava, *3: Il bibliografo*, p. 83-93; Luigi Simeoni, *4: Lo
storico*, p. 94-119; Giorgio Cencetti, *5: Bibliografia degli scritti*,
p. 121-160.

Fortunato Pintor. *[Sorbelli,
Albano](http://www.treccani.it/enciclopedia/albano-sorbelli_%28Enciclopedia-Italiana%29/)*.
In: *Enciclopedia italiana di scienze, lettere ed arti*, *1938-1948*
\[*Seconda appendice, I-Z*\]. Roma: Istituto della Enciclopedia
italiana, 1949, p. 866-867.

Alberto Serra Zanetti. *Albano Sorbelli*. «Accademie e biblioteche
d\'Italia», 18 (1950), n. 1/2/3, p. 185-186.

Beniamino Pagnin. *Ricordo di un bibliotecario: Albano Sorbelli*. «Libri
e documenti», 10 (1984), n. 2, p. 56-59.

Loretta De Franceschi. *Albano Sorbelli direttore dell\'Archiginnasio di
Bologna: il suo esordio, le sue relazioni*. Ferrara: Università degli
studi di Ferrara, 1992.

Loretta De Franceschi. *Albano Sorbelli direttore della Biblioteca
popolare di Bologna (1909-1929)*. Ferrara: Università degli studi di
Ferrara, 1992.

Loretta De Franceschi. *Biblioteche e politica culturale a Bologna nella
prima metà del Novecento: l\'attività di Albano Sorbelli*. \[Milano\]:
Fondazione Arnoldo e Alberto Mondadori, 1994. 213 p.: 1 ritratto. (Atti,
testimonianze, convegni; 9).

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 172-173, 207, 221-222.

*Atti dell\'incontro di studi tenutosi nella sala dello Stabat Mater il
1º dicembre 1994, in occasione del cinquantesimo anniversario della
morte di Albano Sorbelli*. «L\'Archiginnasio», 90 (1995), p. 409-518:
ill. Contiene: Angelo Varni, *Sorbelli nella Bologna del
post-Risorgimento*; Augusto Vasina, *Albano Sorbelli e le istituzioni
culturali bolognesi: la Deputazione di storia patria per le province di
Romagna*; Albano Biondi, *Albano Sorbelli e la raccolta di Ca\'
d\'Orsolino*; Giorgio Montecchi, *Alle origini della biblioteca moderna
in Italia tra coscienza civile, memoria storica e innovazioni
biblioteconomiche (1930 e dintorni)*; Loretta De Franceschi, *Il sistema
bibliotecario cittadino promosso da Albano Sorbelli*; Maria Luisa Betri,
*La formazione professionale del bibliotecario nel periodo fascista*;
Paolo Messina, *Conclusioni*. Pubblicato nel 1997.

Augusto Vasina. *Dalla biblioteca all\'insegnamento universitario:
l\'operosità didattica di Albano Sorbelli nell\'Università di Bologna*.
«Annali di storia delle università italiane», 2 (1998), p. 225-230: ill.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 164-166 (voce di Giorgio De Gregori).

Katiuscia Dormi. *Le regole di catalogazione bibliografica del materiale
cartografico in Italia: da Albano Sorbelli ad oggi*. «Culture del testo
e del documento», n. 5 (mag.-ago. 2001), p. 33-53.

Simonetta Santucci. *Pascoli, Sorbelli e i Friniati*.
«L\'Archiginnasio», 97 (2002), p. 15-40: tav. Pubblicato nel 2003.

Gian Luigi Ruggio. *Pascoli, Sorbelli e la poesia epico-storica*.
«L\'Archiginnasio», 97 (2002), p. 41-82: ill. Pubblicato nel 2003.

Albano Sorbelli. *Corpus chartarum Italiae ad rem typographicam
pertinentium ab arte inventa ad ann. MDL. Volume I: Bologna*, a cura di
Maria Gioia Tavoni; con la collaborazione di Federica Rossi e Paolo
Temeroli; premessa di Anna Maria Giorgetti Vichi. Roma: Istituto
poligrafico e Zecca dello Stato, Libreria dello Stato, 2004. 482 p.
(Indici e cataloghi. N. s.; 16). Contiene anche: Anna Maria Giorgetti
Vichi, *Premessa*, p. 9-10; *Cronologia della vita e passi salienti
dell\'attività di Albano Sorbelli*, p. 13-15; Maria Gioia Tavoni,
*Albano Sorbelli e il* Corpus chartarum Italiae ad rem typographicam
pertinentium ab arte inventa ad ann. MDL, p. 17-42; Paolo Temeroli,
*Prima e dopo il* Corpus chartarum Italiae*: un nuovo contributo di
Albano Sorbelli alla storia della stampa a Bologna*, p. 43-54; Federica
Rossi, *Dalla storia della stampa alla storia di Bologna: nomi e
personalità desunti da un indice*, p. 55-83.

Federico Olmi. *Alle radici della nazione: i* Catalogi bibliothecarum
Italici Mediae Aetatis *di Albano Sorbelli*. In: *Belle le contrade
della memoria: studi su documenti e libri in onore di Maria Gioia
Tavoni*, a cura di Federica Rossi, Paolo Tinti. Bologna: Pàtron, 2009,
p. 241-252.

*Fondo Albano Sorbelli*. In: *Tesori in soffitta: dieci anni di
catalogazione informatizzata dei \"fondi pregressi\"*.
«L\'Archiginnasio», 103 (2008), p. 34-41: ill. Pubblicato nel 2011.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 413-417.

Anna Manfron. *Luigi Frati e Albano Sorbelli: due direttori per un
catalogo: dall\'Archiginnasio di Bologna al censimento nazionale degli
incunaboli*. In: *Tra i libri del passato e le tecnologie del presente:
la catalogazione degli incunaboli*, a cura di Lorenzo Baldacchini e
Francesca Papi. Bologna: Compositori, 2011, p. 89-128.

Maria Gioia Tavoni. *\"Opere di schiena\": la nascita degli indici e il
lavoro delle donne per le Croniche di Albano Sorbelli*. «Prometeo», n.
113 (marzo 2011), p. 42-51.

Maria Gioia Tavoni. *[Sorbelli,
Albano](http://www.treccani.it/enciclopedia/albano-sorbelli_%28Dizionario-Biografico%29/)*.
In: *Dizionario biografico degli italiani*. Vol. 93. Roma: Istituto
della Enciclopedia italiana, 2018, p. 346-348.

Maria Enrica Vadalà. *[Albano Sorbelli in Florence: bibliology and
historical method at the Istituto di studi
superiori](https://jlis.it/index.php/jlis/article/view/31/31)* \[in
italiano\]. «JLIS.it», 12 (2021), n. 1, p. 195-202.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-31, ultimo aggiornamento 2023-01-07, a cura di a cura di
[Simonetta Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/sorbelli.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
