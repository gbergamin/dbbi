![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](coen.jpg){height="191"}

## Coen Pirani, Emma

(Pisa 28 marzo 1910 - Milano 30 marzo 1999)

\[*Voce in preparazione*\]

Laureata in Lettere all\'Università di Bologna con una tesi in storia
dell\'arte. In servizio nelle biblioteche governative dal 1º settembre
1933 come bibliotecario aggiunto, alla Biblioteca universitaria di
Bologna. Licenziata per le leggi razziali del 1938 e reintegrata dopo la
Liberazione, nel 1945, con la qualifica di bibliotecario capo.\
Direttrice della [Biblioteca universitaria di
Bologna](/aib/stor/teche/bo-uni.htm) e soprintendente per la Romagna dal
1948, trasferita nel 1949 alla direzione della [Biblioteca
Estense](/aib/stor/teche/mo-est.htm) di Modena e della Soprintendenza
per l\'Emilia.\
Dal 1955 al 1971 direttrice della [Biblioteca nazionale
Braidense](/aib/stor/teche/mi-naz.htm) di Milano. Dal 1971 al 1973
ispettore centrale al Ministero della pubblica istruzione.\
Socia dell\'Associazione italiana biblioteche almeno dal 1934, aderì
alla sua ricostituzione nel 1946 e promosse la formazione della [Sezione
di Bologna](/aib/stor/sezioni/romagna.htm), di cui fu la prima
presidente (1949). Dopo il trasferimento a Modena si occupò della
[Sezione di Modena](/aib/stor/sezioni/emilia.htm), di cui fu presidente
dal 1949 al 1953. Come presidente della Sezione emiliana fece parte del
[Consiglio direttivo](/aib/stor/cariche51.htm) nel 1951-1954. Rieletta
nel 1953 alla presidenza della [Sezione di
Modena](/aib/stor/sezioni/emilia.htm), si dimise nel 1955 per il
trasferimento a Milano, subentrando poco dopo nel Comitato regionale
della [Sezione Lombardia](/aib/stor/sezioni/lom.htm). Nell\'Assemblea di
Chianciano del 1960 venne eletta nel [Comitato direttivo
provvisorio](/aib/stor/cariche60.htm), in carica fino al 1961.

Anna Rosa Venturi. *Emma Coen Pirani*. In: *Dizionario biografico dei
soprintendenti bibliografici (1919-1972)*. Bologna: Bononia University
Press, 2011, p. 184-195, con l\'elenco degli scritti e ulteriori
riferimenti bibliografici.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2001-02-09, ultimo aggiornamento 2010-05-11, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/coen.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
