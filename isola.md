![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Isola, Ippolito (Ippolito Gaetano)

(Genova 4 giugno 1830 -- Genova 11 novembre 1905)
:::

Figlio del noto pittore Giuseppe Isola, si laureò in giurisprudenza
all\'Università di Genova ma non esercitò l\'avvocatura, preferendo
l\'insegnamento di storia e geografia nella Scuola normale femminile di
Genova, per circa trent\'anni, e poi nel Liceo Doria, oltre a svolgere
attività giornalistica, sul «Propugnatore», la «Rassegna nazionale» e
altre testate, e collaborare con istituti scolastici privati.\
Fece parte fin dalla fondazione della Società ligure di storia patria,
ricoprendo dal 1858 al 1862 la funzione di segretario della Sezione di
storia; fu poi anche socio corrispondente della Deputazione di storia
patria per le antiche province e la Lombardia e membro della Commissione
per i testi di lingua.\
Nel 1890, o poco prima, entrò come sottobibliotecario alla [Biblioteca
civica Berio](/aib/stor/teche/ge-civ.htm) di Genova, diventandone poi
vicedirettore. Nel 1896, scomparso Luigi Tommaso Belgrano, venne
nominato direttore, carica che tenne fino alla morte. Durante la sua
direzione si svolse a Genova la III Riunione generale della Società
bibliografica italiana (3-6 novembre 1899), di cui era socio, e in
quell\'occasione tenne una relazione sulla Biblioteca Berio poi
pubblicata nella «Rivista delle biblioteche e degli archivi».\
Fu anche dottore aggregato alla Facoltà di lettere dell\'Università di
Genova.\
Tra le sue numerose pubblicazioni vi sono scritti di filosofia e di
politica (compresa una traduzione da Giusto Lipsio), alcune novelle, e
soprattutto diversi lavori di letteratura italiana e romanza e di
filologia, fra i quali una *Storia delle lingue e letterature romanze*
(1880-1905, in tre volumi) e varie edizioni di testi volgari del
Trecento.

Alberto Petrucciani

Angelo De Gubernatis. *Dizionario biografico degli scrittori
contemporanei*. Firenze: Successori Le Monnier, 1879, p. 569.

A. \[Angelo\] De Gubernatis. *Dictionnaire international des écrivains
du jour*. Florence: Niccolai, 1891, vol. 2, p. 1224.

*Piccolo dizionario dei contemporanei italiani*, compilato da Angelo De
Gubernatis. Roma: Forzani e C., 1895, p. 501.

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 821 (che lo dice nato il 6
giugno).

*Ippolito Gaetano Isola*. «Giornale storico e letterario della Liguria»,
7 (1906), n. 1/2/3, p. 110-111, con l\'elenco delle principali
pubblicazioni.\

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 136.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 282.

Giovanni Casati. *Dizionario degli scrittori d\'Italia: dalle origini
fino ai viventi*. Vol. 3. Milano: R. Ghirlanda, \[1934\], p. 268 (che lo
dice morto nel 1906).

Antonio Cappellini. *Dizionario biografico di genovesi illustri e
notabili*. 2ª ed. riveduta e ampliata. Genova: Fratelli Pagano, 1936, p.
97.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 2. Firenze:
Sansoni antiquariato, 1959, p. 162.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 110, 112, 192 e 215.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 260 (che lo dice nato il 6 giugno, alla
Berio dal 1870 circa e morto dopo il 1906).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2004-01-08, ultimo aggiornamento 2021-02-02, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/isola.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
