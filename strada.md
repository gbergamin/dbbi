![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Strada, Domenico

(Udine 25 febbraio 1833 -- Rovigo 18 dicembre 1915)
:::

Dopo studi di filologia classica, storia e diritto nelle università di
Padova e di Vienna, insegnò nei ginnasi, prima a Capodistria e dal 1862
a Trieste. Nel 1866 passò al Ginnasio di Belluno, appena unita al Regno
d\'Italia.\
Nel 1872, per concorso, divenne direttore della Biblioteca
dell\'Accademia dei Concordi di Rovigo, incarico che tenne per oltre
quarant\'anni, fino al 1914 (o 1915). Si occupò in particolare
dell\'ordinamento delle raccolte, redigendone un catalogo alfabetico e
uno per materia, dell\'acquisizione di edizioni di pregio,
dell\'assistenza agli studiosi e della descrizione delle pergamene e
degli incunaboli, in due operette rimaste inedite.\
Studioso di storia di Rovigo e del Polesine, pubblicò -- anonimamente --
solo due sintesi divulgative; fece inoltre parte della Commissione
provinciale alle belle arti e della Società \"Dante Alighieri\".\
Morendo lasciò le sue modeste sostanze all\'Accademia, che già aveva
altre volte sovvenzionato e che gli intitolò una sala della Pinacoteca.\
Donò inoltre vari libri antichi alla Biblioteca del Liceo classico di
Belluno.\
A Rovigo gli è stata intitolata una via.

Alberto Petrucciani

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 536 (che lo dice erroneamente sacerdote e
indica come data della morte il 1914).

Manlio Torq. Dazzi. *In memoria del prof. Domenico Strada bibliotecario
della Concordiana di Rovigo: Accademia dei Concordi, XVIII dicembre
MCMXIX*. Rovigo: Officine grafiche \"Corriere\", 1920. 23 p.

Cristiana Bettella - Maria Grazia Melchionda - Annalisa Spinello. *La
collezione antica del Liceo classico \"Tiziano\" di Belluno*. In: *Sulle
pagine, dentro la storia: atti delle Giornate di studio LABS: Padova,
3-4 marzo 2003*, a cura di Cristiana Bettella; con la collaborazione di
Maria Grazia Melchionda; direzione scientifica di Donatella Lombello
Soffiato. Padova: CLEUP, 2005, p. 223-238.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 423 (che lo dice nato a Rovigo e
sacerdote).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2001-05-27, ultimo aggiornamento 2021-02-23, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/strada.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
