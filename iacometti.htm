<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Iacometti, Fabio</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 090919.AP creato come in prep. -->
<!-- 200501.AP aggiunte e ritocchi, tolto in prep. e firmato -->
<!-- 211206.AP aggiunta e ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="iacometti.jpg" HEIGHT="250" ALT="[Ritratto]">
<TD WIDTH="78%">
<H2>Iacometti, Fabio</H2>
<P>(Pari, allora frazione di Campagnatico GR 17 dicembre 1882 &ndash; Siena 17 novembre 1956)</P>

<P>Entr&ograve; nel settembre 1904, per concorso, alla Biblioteca comunale di Siena, con la qualifica di assistente, e consegu&igrave; poi la laurea in giurisprudenza all'Universit&agrave; di Siena. Nel giugno 1909, a seguito pure di un concorso, pass&ograve; aiutobibliotecario. Segu&igrave; inoltre il corso di archivistica tenuto da Fausto Nicolini all'Archivio di Stato di Siena nel periodo della sua direzione.<BR>
Divenne direttore della Biblioteca dal 1&ordm; gennaio 1917 e mantenne l'incarico fino al collocamento a riposo (gennaio 1950). Durante la sua direzione vennero svolti notevoli lavori di ampliamento e ammodernamento della sede e degli impianti, con la costruzione di una torre libraria in metallo e l'allestimento di una nuova sala di consultazione, e di riordinamento delle raccolte, con la redazione di un nuovo catalogo degli opuscoli.<BR>
Dal 1950 fu incaricato della direzione del Museo civico, dove cur&ograve; in particolare l'ordinamento della collezione di monete, medaglie e sigilli.<BR>
Socio dell'Associazione italiana biblioteche della sua costituzione (1930), compare ancora tra gli iscritti nel dopoguerra e anche dopo il collocamento a riposo dalla Biblioteca, fino alla morte. Nel periodo fascista fu anche fiduciario provinciale della sezione Belle arti e biblioteche dell'Associazione fascista della scuola.<BR>
Attivissimo nella vita culturale senese, fu tra i fondatori della Societ&agrave; internazionale di studi cateriniani nel 1920 e fece parte fin dall'inizio del suo Consiglio direttivo, fu membro dal 1921 (e dal 1922 segretario) della Commissione senese di storia patria, segretario della Sezione di lettere dell'Istituto d'arte e di storia del Comune di Siena, istituito nel 1928, e poi vicerettore dell'Accademia di arti e lettere (che sostitu&igrave; l'Istituto nel 1937 e assunse nel 1941 la denominazione di Accademia senese degli Intronati), presidente della Societ&agrave; degli amici dei monumenti. Collaboratore del &laquo;Bullettino senese di storia patria&raquo;, ne tenne la direzione dal 1932 alla morte. Fece anche parte della redazione della rivista comunale &laquo;La balzana&raquo;.<BR>
</TR></TABLE>
Fu inoltre ispettore bibliografico onorario e socio della Deputazione toscana di storia patria. <BR>
Pubblic&ograve; alcuni lavori di storia locale e cur&ograve; con Alessandro Lisini l'edizione delle <I>Cronache senesi</I> per la nuova edizione dei <I>Rerum Italicarum scriptores</I>. In ambito professionale pubblic&ograve; un saggio sul primo stampatore di Siena (1926) e i cataloghi di manoscritti ed edizioni di Dante (1921) e di Caterina da Siena (1947) per le celebrazioni del sesto centenario della morte del poeta e della nascita della santa. </P>

<P ALIGN="RIGHT">Alberto Petrucciani</P>

<FONT SIZE="-1">
<P><I>Chi &egrave;?: dizionario degli italiani d'oggi</I>. 4&ordf; ed. Roma: Cenacolo, 1940, p. 502.</P>
<P><I>L'Italia e gli italiani di oggi</I>, a cura di Arturo Codignola. Genova: Il nuovo mondo, 1947, p. 400.</P>
<P><I>Chi &egrave;?: dizionario biografico degli italiani d'oggi</I>. 5&ordf; ed. Roma: Filippo Scarano, 1948, p. 483 (che indica come data di nascita il 7 dicembre).</P>
<P>G. G. [Gino Garosi]. <I>Fabio Iacometti</I>. &laquo;Bullettino senese di storia patria&raquo;, 64 (1957), p. 1-2, con l'elenco degli scritti e una fotografia.</P>
<P>Curzio Bastianoni - Mario De Gregorio. <I>La Biblioteca comunale</I>. In: <I>Storia di Siena</I>, a cura di Roberto Barzanti, Giuliano Catoni, Mario De Gregorio. 2: <I>Dal Granducato all'Unit&agrave;</I>. Siena: Alsaba, 1996, p. 365-384: 381-383.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2009-09-19, ultimo aggiornamento 2021-12-06, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/iacometti.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>