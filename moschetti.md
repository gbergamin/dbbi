![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](moschetti.jpg){height="250"}

## Moschetti, Andrea

(Venezia 5 aprile 1865 -- Padova 18 agosto 1943)

Laureato in lettere all\'Università di Padova nel 1886, dopo un periodo
d\'insegnamento di letteratura italiana e storia dell\'arte nei licei di
varie città, dal 1893 fu professore di storia dell\'arte all\'Accademia
di belle arti di Urbino.\
Nel 1895 fu chiamato a dirigere l\'Istituto comunale di Padova in cui
erano riuniti la Biblioteca, l\'Archivio e il Museo civico, incarico che
mantenne fino al 1938. Fondò e diresse il «Bollettino del Museo civico
di Padova», pubblicato a partire dal 1898, e durante la Prima guerra
mondiale si impegnò particolarmente a mettere in salvo il materiale più
prezioso per il rischio di invasione austriaca.\
Libero docente dal 1899/1900 di Letteratura italiana e dal 1906/07 di
Storia dell\'arte all\'Università di Padova, vi fu professore incaricato
di Storia dell\'arte medievale e moderna dal 1909 al 1929.\
Socio della Società bibliografica italiana dal 1900 al 1911, negli anni
Venti fu membro del Consiglio direttivo dell\'Associazione dei
funzionari delle biblioteche, dei musei e degli archivi comunali e
provinciali e di quello dell\'Opera nazionale dei musei italiani. Nel
1925, nell\'occasione del centenario del Museo civico, organizzò a
Padova il I Congresso tra funzionari di biblioteche musei ed archivi
comunali provinciali e di enti locali. Fece parte nel 1930 del [Comitato
promotore](/aib/stor/cariche30.htm) dell\'Associazione italiana
biblioteche e intervenne ai suoi primi congressi.\
Fu anche membro e per alcuni anni presidente dell\'Accademia di scienze
lettere ed arti di Padova, socio e dal 1936 deputato della Deputazione
di storia patria per le Venezie e ispettore bibliografico onorario.\
All\'inizio della carriera aveva pubblicato un lavoro su *I codici
marciani contenenti Laude di Jacopone da Todi* (Venezia 1888); negli
ultimi anni si dedicò anche alla compilazione di una bibliografia
veneziana per conto dell\'Istituto veneto di scienze, lettere ed arti,
in continuazione della bibliografia del Cicogna e del Soranzo, rimasta
inedita.\
Nel 1939 gli venne conferita la medaglia d\'oro dei benemeriti
dell\'educazione nazionale.

Giorgio De Gregori

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 1030.

*Chi è?: annuario biografico italiano\...* compilato a cura di Guido
Biagi. Roma: Romagna e C., 1908, p. 179.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 277.

*Chi è?: dizionario degli italiani d\'oggi*. Roma: A. F. Formiggini,
1928, p. 341; 2ª ed., ivi, 1931, p. 520; 3ª ed., ivi, 1936, p. 625; 4ª
ed., Roma: Cenacolo, 1940, p. 643.

S. Lodovici \[Sergio Samek Ludovici\]. *Storici, teorici e critici delle
arti figurative (1800-1940)*. Milano: Istituto editoriale italiano
Bernardo Carlo Tosi, 1942 (Enciclopedia biografica e bibliografica
italiana; 4), p. 253-254, con una fotografia e un elenco di scritti.

Giulio Lorenzetti. *Commemorazione del membro effettivo prof. Andrea
Moschetti*. «Atti / Istituto veneto di scienze lettere ed arti», 107
(1949), parte 1ª, p. 63-77, con l\'elenco delle sue pubblicazioni.

*Andrea Moschetti*. «Accademie e biblioteche d\'Italia», 18 (1950), n.
1/2/3, p. 181-182.

Bruno Brunelli Bonetti. *Ricordo di Andrea Moschetti*. «Bollettino del
Museo civico di Padova», 31-43 (1942-1954), p. 1-8.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 198.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 131 (voce di Giorgio De Gregori).

Giuliana Tomasella. *Le origini dell\'insegnamento della storia
dell\'arte all\'Università di Padova: da Andrea Moschetti a Giuseppe
Fiocco*. «Quaderni per la storia dell\'Università di Padova», 35 (2002),
p. 69-96.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 315-316.

Vincenza Cinzia Donvito - Mariella Magliani. *Andrea Moschetti, il
\"Bollettino del Museo civico di Padova\" e la Società cooperativa
tipografica*. «Studi goriziani», 114 (2020), p. 147-162.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-22, ultimo aggiornamento 2022-12-17, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/moschetti.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
