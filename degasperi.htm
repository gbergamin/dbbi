<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. De Gasperi, Alcide</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 230117.AP creato, completo -->
<!-- 230129.AP aggiunta cit. Barberi -->
<!-- 230214.AP aggiunto 2019 in bibliografia -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="degasperi.jpg" HEIGHT="250" ALT="[Ritratto]">
<TD WIDTH="75%">
<H2>De Gasperi, Alcide</H2>
<P>(Pieve Tesino TN 3 aprile 1881 &ndash; Borgo Valsugana TN 19 agosto 1954)</P>

<P>Nato in una famiglia di origini modeste e profondamente religiosa, comp&igrave; i primi studi nel collegio vescovile di Trento e si diplom&ograve; nel liceo classico della citt&agrave; nel 1900. Partecip&ograve; ai congressi dell'Associazione universitaria cattolica trentina, venendo eletto segretario nel 1901, e nel novembre del 1904, in occasione di gravi scontri tra studenti di lingua italiana e tedesca verificatisi dopo l'inaugurazione di un corso in italiano nella Facolt&agrave; di giurisprudenza dell'Universit&agrave; di Innsbruck, venne arrestato e detenuto per venti giorni. Nel luglio 1905 si laure&ograve; in filologia moderna all'Universit&agrave; di Vienna, discutendo, sotto la guida di Jakob Minor, una tesi dal titolo <I>Die gl&uuml;cklichen Bettler von Carlo Gozzi und ihre deutschen Bearbeitungen</I>.<BR>
Intrapresa la carriera politica, alla luce di una decisa battaglia per l'autonomia del Trentino all'interno dell'Impero e per la difesa della cultura italiana nel territorio, dal 1911 fu deputato al Parlamento di Vienna e in particolare, durante la Prima guerra mondiale, si batt&eacute; per i diritti delle popolazioni italiane, proclamando la loro volont&agrave; di essere annesse all'Italia.<BR>
Divenuto poi tra i membri pi&ugrave; influenti del Partito popolare italiano, nel 1921 fu eletto capogruppo alla Camera e nel 1923 sostitu&igrave; Luigi Sturzo come segretario del partito, venendo rieletto deputato l'anno successivo. Convinto oppositore del fascismo, fu tra i membri pi&ugrave; attivi del comitato dell'Aventino, venendo per questo sottoposto a sorveglianza nel 1926, arrestato nel marzo 1927 e condannato a quattro anni di carcere (poi ridotti a due) trascorsi tra Regina Coeli e la clinica Ciancarelli di Roma.<BR>
Il 1&ordm; aprile 1929, per interessamento del prefetto <A HREF="mercati.htm">Giovanni Mercati</A> e di <A HREF="giordani.htm">Igino Giordani</A>, venne assunto dalla Biblioteca Vaticana come impiegato sovrannumerario. Fu addetto alla catalogazione degli stampati, in particolare di libri di scienze sociali in tedesco e nelle lingue nord-europee (&laquo;il mio destino &egrave; di schedare oggettivamente e musulmanamente i libri altrui&raquo;, confess&ograve; in una lettera del 1933 a Sturzo). In questi anni intrattenne un solido rapporto di amicizia con Giorgio Levi Della Vida, anche lui rifugiato e impiegato in Vaticana come catalogatore di manoscritti orientali, che lo ricord&ograve; come lavoratore meticoloso ma non sempre provvisto di adeguate competenze catalografiche (&laquo;i suoi colleghi del catalogo andavano raccontando che le schede compilate da De Gasperi potevano servire di modello di come un catalogo non va fatto&raquo;). Nel 1937 inizi&ograve; a collaborare con &laquo;L'illustrazione vaticana&raquo;, occupandosi di politica internazionale con lo pseudonimo di Spectator, e due anni dopo gli fu conferito, su proposta del prefetto <A HREF="albareda.htm">Anselmo Albareda</A>, l'incarico di segretario della Biblioteca Vaticana.<BR>
</TR></TABLE>
Nel dopoguerra fu protagonista della vita politica italiana: tra i fondatori della Democrazia cristiana, membro del Comitato di liberazione nazionale, ministro degli esteri nei governi Bonomi e Parri nel 1944-1945 e dal dicembre 1945 presidente del Consiglio dei ministri. Rimase alla guida di diversi governi sino al 1953, all'insegna di una politica centrista e con la ferma volont&agrave; di collocare l'Italia nel blocco occidentale. Nel 1954 venne nominato primo presidente della Comunit&agrave; economica del carbone e dell'acciaio (CECA).<BR>
Le sue carte sono conservate presso l'Istituto universitario europeo di Fiesole, mentre la sua biblioteca &egrave; stata donata alla Biblioteca comunale di Borgo Valsugana.</P>

<P ALIGN="RIGHT">Enrico Pio Ardolino</P>

<FONT SIZE="-1"></P>
<P>Giorgio Levi Della Vida. <I>Un cimelio da rintracciare negli scaffali della Vaticana</I>. &laquo;Il nuovo Corriere della sera&raquo;, 79, n. 199 (21 ago. 1954), p. 3.</P>
<P>Silvio Negro. <I>In Vaticano De Gasperi fu sempre "uomo di passaggio"</I>. &laquo;Il nuovo Corriere della sera&raquo;, 79, n. 200 (22 ago. 1954), p. 5.</P>
<P>Nello Vian. <I>Un quarto di secolo alla Vaticana</I>. &laquo;Almanacco dei bibliotecari italiani&raquo;, 1963, p. 13-20.</P>
<P>Ruggero Moscati. <I>Informazioni della polizia su De Gasperi (1927-1941)</I>. &laquo;Clio&raquo;, 9 (1973), n. 4, p. 523-536.</P>
<P>Enzo Forcella. <I>Le giornate di un bibliotecario</I>, in <I>Celebrazione di un trentennio</I>. Milano: Mondadori, 1974, p. 153-178.</P>
<P>Nello Vian. <I>De Gasperi, bibliotecario di passo</I>, in <I>Il leone nello scrittoio</I>. Reggio Emilia: Citt&agrave; armoniosa, 1980, p. 211-212.</P>
<P>Francesco Barberi. <I>Schede di un bibliotecario (1933-1975)</I>. Roma: Associazione italiana biblioteche, 1984, p. 66 (&laquo;L'on. De Gasperi, ministro degli esteri, mi ha mandato i suoi saluti per mezzo della figlia, venuta in Biblioteca. Non ebbi con l'illustre parlamentare particolari rapporti quando era "rifugiato" nella Vaticana durante il periodo fascista, ma da qualche scambio di parole nel suo ufficio di segretario intuimmo che c'era tra noi qualcosa di comune: per l'appunto l'antifascismo.&raquo;).</P>
<P>Piero Craveri. <I><A HREF="https://www.treccani.it/enciclopedia/alcide-de-gasperi_%28Dizionario-Biografico%29/">De Gasperi, Alcide</A></I>. In: <I>Dizionario biografico degli italiani</I>. Vol. 36. Roma: Istituto della Enciclopedia italiana, 1988, p. 79-114, con numerosi riferimenti bibliografici.</P>
<P>Nello Vian. <I>Figure della Vaticana e altri scritti: uomini, libri e biblioteche</I>, a cura di Paolo Vian. Citt&agrave; del Vaticano: Biblioteca apostolica vaticana, 2005, p. IX, 271-272.</P>
<P>Alberto Petrucciani. <I>Libri e libert&agrave;: biblioteche e bibliotecari nell'Italia contemporanea</I>. Manziana (Roma): Vecchiarelli, 2012, p. 141-142.</P>
<P>Roberto Pertici. <I>La politica delle sottolineature</I>. &laquo;L'osservatore romano&raquo;, 153, n. 188 (19/20 ago. 2013), p. 4-5: ill.</P>
<P>Ugo Pistoia. <I>Sulla biblioteca di Alcide Degasperi: prime rilevazioni</I>. In: <I>Patrimonio librario antico: conoscere per valorizzare: atti del convegno di studio (Trento, Polo culturale diocesano Vigilianum, 26 settembre 2018)</I>, a cura di Laura Bragagna e Italo Franceschini; introduzione di Edoardo Barbieri. [Trento]: Provincia autonoma di Trento, Soprintendenza per i beni culturali, 2019, p. 85-141: ill.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2023-01-17, ultimo aggiornamento 2023-02-14, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/degasperi.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>