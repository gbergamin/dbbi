![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Distinti, Bianca

(Firenze 20 novembre 1867 -- ? )
:::

Laureata in lettere all\'Università di Roma nel novembre 1894, fra le
prime dell\'ateneo, con una tesi su *Il Berchet e la poesia civile*,
allieva di Ernesto Monaci, insegnò nel Ginnasio femminile di Roma, non
di ruolo, dal novembre 1894 fino al marzo 1898.\
Entrò nella carriera delle biblioteche governative come
sottobibliotecaria reggente dal 1º aprile 1898, essendo risultata fra
gli idonei del concorso bandito l\'anno precedente. Al termine del
periodo di prova venne inquadrata come sottobibliotecaria di 4ª classe e
nell\'aprile 1901 promossa sottobibliotecaria di 3ª classe.\
Lavorò sempre, a quanto pare, nelle biblioteche romane: destinata
inizialmente alla Biblioteca universitaria Alessandrina, venne poi
trasferita dall\'ottobre 1905 alla Biblioteca nazionale centrale di
Roma. Nell\'aprile 1918 venne trasferita alla Biblioteca Vallicelliana e
nel dicembre dello stesso anno di nuovo all\'Alessandrina.\
Con la riforma del 1919 venne inquadrata nella qualifica di
bibliotecario e nel 1922 fu distaccata per qualche tempo all\'Istituto
di igiene dell\'Università per l\'ordinamento e la gestione della sua
biblioteca.\
Nel febbraio 1924 fu trasferita alla Biblioteca Casanatense, diretta da
[Tommaso Gnoli](/aib/editoria/dbbi20/gnolit.htm) e poi da [Luigi De
Gregori](/aib/editoria/dbbi20/degregori.htm), dove si occupò in
particolare dei manoscritti.\
Nel giugno 1926 venne promossa bibliotecario capo.\
Tornò poi nel marzo 1930, su sua richiesta, alla Biblioteca nazionale
centrale.\
Andò a riposo, su sua domanda, dal 1º gennaio 1933.\
Curò gli indici di parecchi volumi della nuova edizione dei *Rerum
Italicarum scriptores* e pubblicò qualche contributo di storia del
Risorgimento.

Alberto Petrucciani

Nella Santovito Vichi. *Figure e figurette del passato, voci e voti per
l\'avvenire*. «Almanacco dei bibliotecari italiani», 1965, p. 109-115:
113.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-02-16, ultimo aggiornamento 2021-03-13, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/distinti.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
