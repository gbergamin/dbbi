![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](breventani.jpg){height="200"}

## Breventani, Luigi

(Bologna 6 luglio 1847 -- Bologna 26 dicembre 1906)

Studiò in seminario e venne ordinato sacerdote il 30 novembre 1869. Per
la sua dottrina ed erudizione venne chiamato a insegnare fisica e
scienze naturali nel Seminario di Bologna e nominato revisore
ecclesiastico della stampa e canonico della Basilica di San Petronio.\
Venne poi nominato direttore della Biblioteca e dell\'Archivio
arcivescovile.\
Si dedicò a larghe e minuziose esplorazioni dei documenti degli archivi
bolognesi, pubblicando solo alcuni lavori di storia ecclesiastica,
archeologia e topografia locale, molto precisi e ben documentati, e
fornì generosamente indicazioni a numerosi studiosi (Corrado Ricci,
Enrico Panzacchi, Francesco Malaguzzi Valeri, ecc.).\
Nel 1895 declinò l\'offerta di succedere a monsignor Isidoro Carini come
docente di paleografia nella scuola dell\'Archivio vaticano.\
Fu anche membro dell\'Accademia romana di S. Tommaso d\'Aquino (dal
1886), della Deputazione di storia patria per le province di Romagna
(socio corrispondente dal 1889 e membro attivo dal 1906), del Comitato
per la storia dell\'Università di Bologna e di altri sodalizi culturali.
Dal 1905 fece parte della Commissione consultiva per i monumenti di
Bologna e già in precedenza aveva seguito il restauro di alcuni
importanti monumenti religiosi cittadini.\
Lasciò i suoi libri e le sue carte alla Biblioteca arcivescovile, dove
gli venne intitolata una sala.\
Il Comune di Bologna gli ha intitolato una via.

Alberto Petrucciani

A. S. \[Albano Sorbelli\]. *Monsignor Luigi Breventani*. (Notizie).
«L\'Archiginnasio», 1 (1906), n. 6, p. 287.

Raimondo Ambrosini. *Can. prof. Luigi Breventani*. «Atti e memorie della
R. Deputazione di storia patria per le provincie di Romagna», terza
serie, 25 (1906/07), p. 265-272.

*Inaugurazione della sala Breventani*. «L\'Archiginnasio», 5 (1910), n.
1, p. 17-18.

A. S. \[Albano Sorbelli\]. *Libreria Breventani*. In: *Inventari dei
manoscritti delle biblioteche d\'Italia*. Vol. 16. Forlì: Luigi
Bordandini, 1910, p. 60-62. Segue, di Giulio Belvederi, l\'inventario
dei manoscritti, p. 62-103

Corrado Ricci. *Ricordi bolognesi*. Bologna: Zanichelli, 1924, p. 51-52.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 121-122.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 1. Firenze:
Sansoni antiquariato, 1957, p. 188.

Mario Barsali. [*Breventani,
Luigi*](http://www.treccani.it/enciclopedia/luigi-breventani_(Dizionario-Biografico)/).
In: *Dizionario biografico degli italiani*. Vol. 14. Roma: Istituto
della Enciclopedia italiana, 1972, p. 202-204.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2010-07-31, ultimo aggiornamento 2020-04-27, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/breventani.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
