![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](oberziner.gif){height="250"}

## Oberziner, Lodovico

(Trento 30 luglio 1856 -- Vienna 17 febbraio 1916)

Dopo gli studi liceali a Trento, conseguì la laurea all\'Università di
Vienna nella facoltà di filosofia e storia nel 1882. Studiò poi
archeologia e lingue orientali nel 1882-1883 a Parigi, al Collège de
France, e nel 1884 a Londra.\
Dall\'aprile 1885 al dicembre 1887 lavorò presso la biblioteca
dell\'Università di Vienna e poi fino al luglio 1890 allo Haus-, Hof-
und Staatsarchiv.\
Insegnò poi dal 1890 nei licei italiani (a Chiavari, Catanzaro, Reggio
Emilia e Modena) e nel 1893 conseguì la libera docenza in Storia
assiro-babilonese all\'Università di Genova, dove tenne nel 1894/95 un
corso sulla storia e la civiltà dell\'antico Oriente.\
Venne nominato direttore della [Biblioteca comunale di
Trento](/aib/stor/teche/tn-com.htm) e del Museo civico nell\'estate 1897
e si impegnò a modernizzarne l\'organizzazione e ad arricchirne il
patrimonio con importanti donazioni. Dal dicembre 1898 fu nominato anche
archivista del Comune.\
Dopo l\'intervento italiano contro l\'Austria fu costretto a lasciare la
città, nel settembre 1915, trasferendosi a Vienna, dove si trovava un
figlio.

Alberto Petrucciani

*Biblioteca comunale e Archivio storico del Comune di Trento: guida alle
sedi alle sezioni e ai servizi: in occasione dell\'inaugurazione della
rinnovata sede centrale nel palazzo dell\'ex Collegio dei Gesuiti di
Trento*. Trento: Comune di Trento, 2002, p. 27-29.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 329.

Marco Bellabarba. *[Oberziner, Lodovico
Carlo](http://www.treccani.it/enciclopedia/lodovico-carlo-oberziner_(Dizionario_Biografico)/)*.
In. *Dizionario biografico degli italiani*. Vol. 79. Roma: Istituto
della Enciclopedia italiana, 2013, p. 55-57 (con ulteriori riferimenti
bibliografici).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-08-10, ultimo aggiornamento 2021-10-23, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/oberziner.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
