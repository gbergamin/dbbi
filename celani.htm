<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Celani, Enrico</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 100714.AP creato in prep. -->
<!-- 110806.AP aggiunte -->
<!-- 130106.AP ritocchi -->
<!-- 200429.AP ritocchi formali, tolto in prep. e firmato -->
<!-- 230111.AP piccole aggiunte e ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<DIV ALIGN="CENTER">
<H3>Dizionario bio-bibliografico dei bibliotecari italiani del XX secolo</H3>
<BR>
<H2>Celani, Enrico</H2>
<P>(Roma 12 gennaio 1867 &ndash; ? )</P>
</DIV>

<P>Entr&ograve; nelle biblioteche governative dal 1&ordm; marzo 1886 come distributore di terza classe, alla Biblioteca Angelica di Roma, dopo aver lavorato per qualche tempo come impiegato provvisorio, l'anno precedente, nella Biblioteca Casanatense. Dal 1888 al 1892 fu trasferito alla Biblioteca Vallicelliana, rientrando all'Angelica nel 1893. Nel novembre dello stesso anno fu promosso per merito distributore di 1&ordf; classe e poi, nel dicembre 1897, ordinatore di 2&ordf; classe.<BR>
Appassionato ai lavori bibliografici, compil&ograve; numerosi cataloghi speciali e indici del materiale dell'Angelica (delle opere a stampa con miniature, dei libretti d'opera della Miscellanea Santangelo, e delle postille, dediche e note di possesso, quest'ultimo poi pubblicato a puntate su &laquo;La bibliofilia&raquo; nel 1905-1906) e cur&ograve; la pubblicazione di una parte del catalogo dei manoscritti, compilato da Enrico Narducci, nel volume 22 degli <I>Inventari dei manoscritti delle biblioteche d'Italia</I> (Firenze 1915).<BR>
Si iscrisse alla Societ&agrave; bibliografica italiana subito dopo la sua costituzione, nel 1897, aderendo alla sua prima Sessione, tenuta in quell'anno a Milano, con l'invio di un suo lavoro da distribuire ai presenti, ma non compare pi&ugrave; negli elenchi dei soci dopo l'anno 1900. Partecip&ograve; poi al Congresso delle biblioteche popolari tenuto a Roma nel 1908.<BR>
Dal principio del 1909 venne promosso ordinatore di 1&ordf; classe e nell'agosto 1915 trasferito alla Biblioteca nazionale di Roma. Lasci&ograve; il servizio per il collocamento a riposo anticipato tra il 1919 e il 1921.<BR>
Diresse per molti anni, dal 1893, una biblioteca popolare circolante di Roma, la Biblioteca Frankliniana, e verso il 1900 avvi&ograve; un proprio Ufficio bibliografico.<BR>
Autore di numerosi scritti di carattere storico, letterario e di storia dell'arte, della musica e del diritto, spesso basati su materiale dell'Angelica, pubblic&ograve; il primo volume, rimasto unico, della <I>Bibliografia di Roma medievale e moderna</I> (Roma 1893) lasciata incompiuta da Francesco Cerroti e il <I>Saggio di una bibliografia marittima italiana</I> (ivi 1894). Su &laquo;La bibliofilia&raquo; pubblic&ograve; nel 1911 un importante lavoro sulla storia della Biblioteca Angelica fino al suo passaggio allo Stato e la notizia della sua collezione di rari cataloghi di vendita di biblioteche private; segnal&ograve; inoltre numerose aggiunte e correzioni al repertorio di opere anonime di Melzi ne &laquo;La bibliofilia&raquo; del 1907 e a quello di Barbier nella &laquo;Revue des biblioth&egrave;ques&raquo; del 1901. Collabor&ograve; anche alla &laquo;Nuova Antologia&raquo;, al &laquo;Fanfulla della domenica&raquo;, all'&laquo;Archivio della Societ&agrave; romana di storia patria&raquo;, alla &laquo;Rivista musicale italiana&raquo; e ad altri periodici, alla nuova edizione dei <I>Rerum Italicarum scriptores</I> e alla &laquo;Scelta di curiosit&agrave; letterarie inedite o rare&raquo;. Cur&ograve; inoltre ricchi indici cumulativi della &laquo;Rivista marittima&raquo;, degli &laquo;Studi e documenti di storia e diritto&raquo; e del &laquo;Bullettino di archeologia e storia dalmata&raquo;. Firm&ograve; con lo pseudonimo anagrammatico "E. Licena" la traduzione italiana di un seguito dei <I>Tre moschettieri</I> di Dumas (<I>D'Artagnan</I>, Monte Giorgio 1897), che era forse interamente opera sua.<BR>
Fu anche socio corrispondente della Deputazione di storia patria per le province modenesi, dal 1891, e della Deputazione di storia patria per le Venezie, dal 1894.</P>

<P ALIGN="RIGHT">Alberto Petrucciani</P>

<FONT SIZE="-1">
<P><I>Piccolo dizionario dei contemporanei italiani</I>, compilato da Angelo De Gubernatis. Roma: Forzani e C., 1895, p. 220.</P>
<P>Angelo De Gubernatis. <I>Dictionnaire international des &eacute;crivains du monde latin</I>. Rome: chez l'Auteur, 1905, p. 304.</P>
<P><I>Dizionario bio-bibliografico dei letterati e giornalisti italiani contemporanei</I>, compilato da Teodoro Rovito. Napoli: Tipografia Melfi &amp; Joele, 1907, p. 64 (che cita numerosi suoi scritti di vario genere).</P>
<P><I>Chi &egrave;?: annuario biografico italiano...</I> compilato a cura di Guido Biagi. Roma: Romagna e C., 1908, p. 65 (che per errore indica come anno di nascita il 1857).</P>
<P>Teodoro Rovito. <I>Letterati e giornalisti italiani contemporanei: dizionario bio-bibliografico</I>. 2&ordf; ed. rifatta ed ampliata. Napoli: Rovito, 1922, p. 94.</P>
<P>Carla Giunchedi - Elisa Grignani. <I>La Societ&agrave; bibliografica italiana 1896-1915: note storiche e inventario delle carte conservate presso la Biblioteca Braidense</I>. Firenze: Olschki, 1994, p. 81, 116, 143, 184.</P>
<P>Paola F. Munaf&ograve; - Nicoletta Muratore. <I>Bibliotheca Angelica publicae commoditati dicata</I>. Roma: Istituto poligrafico dello Stato, 2004, all'indice.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2010-07-14, ultimo aggiornamento 2020-04-29, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/celani.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>