<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Carini Dainotti, Virginia</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 040125.SB&AP creato come in prep. -->
<!-- 130106.AP aggiunto Celuzza e ritocchi -->
<!-- 230104.AP aggiunto voce Faggiolani con ritocchi -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="carini.jpg" HEIGHT="250" ALT="[Ritratto]">
<TD WIDTH="76%">
<H2>Carini Dainotti, Virginia</H2>
<P>(Torino 1&ordm; luglio 1911 &ndash; Roma 26 maggio 2003)</P>

<P>Dopo aver frequentato il Liceo Massimo D'Azeglio, dove fu allieva di Augusto Monti, si laure&ograve; in lettere all'Universit&agrave; di Torino nel giugno 1932, con
una tesi in materie storiche. Conseguito il diploma in paleografia, archivistica e diplomatica, partecip&ograve; al concorso per le biblioteche governative bandito alla fine del 1932, dopo un blocco quasi ventennale, e il 16 agosto 1933 entr&ograve; nella carriera come bibliotecaria aggiunta, destinata alla Biblioteca nazionale Braidense di Milano.<BR>
Torn&ograve; a Torino dall'agosto 1934, trasferita su sua richiesta alla Biblioteca nazionale, e nel luglio del 1935 fu inviata alla Biblioteca nazionale centrale di Firenze per collaborare all'impianto dei servizi nella nuova sede.<BR>
Dal 1&ordm; agosto 1936, a soli 25 anni, fu incaricata della direzione della <A HREF="/aib/stor/teche/cr-sta.htm">Biblioteca governativa di Cremona</A>, che ricopr&igrave; fino al 1&ordm; ottobre 1942. Nell'agosto 1938 ottenne la qualifica di bibliotecario e nell'aprile 1941 la promozione a bibliotecario capo. L'esperienza cremonese le offr&igrave; la possibilità di sperimentare servizi innovativi in una biblioteca statale: tra questi l'apertura della prima sala ragazzi, nel 1938, e la riorganizzazione, nella nuova sede, sul modello della <I>public library</I> anglosassone, rivolta all'intera comunit&agrave; e in grado di offrire un servizio avanzato di consultazione e d'informazione.<BR>
Il 10 giugno 1939 spos&ograve; il prefetto di Cremona Pietro Carini (Catanzaro 15 ottobre 1883-Roma 3 agosto 1976), rimasto vedovo, che nel settembre 1942 fu collocato a riposo, e in ottobre fu trasferita a Roma, alla Biblioteca di archeologia e storia dell'arte.<BR>
Nell'estate 1943 assunse la direzione della <a href="/aib/stor/teche/rm-smc.htm">Biblioteca di storia moderna e contemporanea</a> di Roma, che tenne fino al febbraio 1952, con un'interruzione nel periodo dell'occupazione tedesca dovuta alla temporanea reggenza di <A HREF="apollonj.htm">Ettore Apollonj</A>.<BR>
</TR></TABLE>
Nominata ispettore superiore bibliotecario dal gennaio 1949, poi dall'ottobre 1958 ispettore generale, lavor&ograve; al Ministero, occupandosi soprattutto dello sviluppo e dell'organizzazione del Servizio nazionale di lettura, fino al collocamento a riposo, nel corso del 1973. Partecip&ograve; attivamente al dibattito biblioteconomico, sulle riviste e nei convegni, sostenendo il modello di una biblioteca pubblica aperta a tutti e intesa come strumento di crescita democratica, superando definitivamente la tradizione della biblioteca popolare, definita un'&laquo;istituzione fondata sul paternalismo delle classi dirigenti che provvedevano all'educazione del popolo&raquo;, e approfondendo anche il tema della professione bibliotecaria.<BR>
Nel 1960 vinse, con il saggio <I>La biblioteca pubblica istituto della democrazia</I>, il concorso indetto dall'Ente nazionale per le biblioteche popolari e scolastiche sul tema "Come il libro uscendo dall'ambito della biblioteca, e non pi&ugrave; patrimonio o privilegio di gruppi, possa raggiungere sempre pi&ugrave; vaste categorie di persone e con quali mezzi organizzativi e tecnici lo Stato e gli enti possono formare biblioteche vive e moderne a stretto contatto con il popolo", e decise di devolvere il premio all'Associazione italiana biblioteche, di cui fu socia a partire dal 1934.<BR>
Nel 1962 partecip&ograve; a Firenze al Convegno per le biblioteche popolari, tenuto a Palazzo Vecchio alla presenza dell'editore Giulio Einaudi che present&ograve; per la prima volta ai bibliotecari il suo progetto per la realizzazione di biblioteche pubbliche/centri culturali attraverso la realizzazione di un prototipo a Dogliani, che verr&agrave; inaugurato il 29 settembre 1963.<BR>
Nel gennaio 1963 fu nominata nella Commissione di studio dell'AIB per 1'esame di un nuovo ordinamento delle biblioteche degli enti locali, in rapporto al funzionamento delle Regioni, che complet&ograve; i suoi lavori con la redazione del documento su <I>La biblioteca pubblica in Italia: compiti istituzionali e principi generali di ordinamento e di funzionamento</I> (Roma 1965), di cui cur&ograve; la stesura e che fu distribuito a tutti i Comuni.<BR>
Nel 1971 fu nominata presidente della Biblioteca pubblica e Casa della cultura Fondazione Achille Marazza di Borgomanero (Novara), allora considerata tra le pi&ugrave; moderne biblioteche pubbliche dell'Italia settentrionale, e negli anni Ottanta collabor&ograve; con la Commissione nazionale per le attrezzature culturali.<BR>
Oltre ai suoi scritti pi&ugrave; importanti sulle biblioteche pubbliche, <I>La biblioteca pubblica istituto della democrazia</I> (Milano 1964, 2 volumi) e <I>La biblioteca pubblica in Italia tra cronaca e storia (1947-1967): scritti, discorsi, documenti</I> (Firenze 1969, 2 volumi), sono da ricordare particolarmente le monografie dedicate alla Biblioteca di Cremona (<I>La Biblioteca governativa nella storia della cultura cremonese</I>, Cremona 1947) e alle vicende della Nazionale di Roma fino al 1881 (<I>La Biblioteca nazionale Vittorio Emanuele al Collegio Romano</I> (Firenze 1956).</P>

<P ALIGN="RIGHT">Chiara Faggiolani</P>

<FONT SIZE="-1">
<P><A HREF="/aib/editoria/pub094.htm "><I>Virginia Carini Dainotti e la politica bibliotecaria del secondo dopoguerra: atti del convegno, Udine, 8-9 novembre 1999</I></A>, a cura di Angela Nuovo. Roma: Associazione italiana biblioteche, 2002. 210 p. Contiene fra l'altro: Paolo Traniello, <I>L'apporto di Virginia Carini Dainotti all'introduzione dell'idea di biblioteca pubblica in Italia</I>, p. 10-20; Alberto Petrucciani, <I>Professionalit&agrave; e deontologia del bibliotecario: il contributo di Virginia Carini Dainotti e il dibattito degli anni Sessanta e Settanta</I>, p. 21-51; Simonetta Butt&ograve;, <I>Metodologia dell'impegno professionale: Virginia Carini Dainotti e l'AIB</I>, p. 52-70; Mauro Guerrini, Tractant fabrilia fabri<I>: Virginia Carini Dainotti, una bibliotecaria tra impegno e delusione</I>, p. 71-78; Romano Vecchiet, <I>Virginia Carini Dainotti e il dibattito bibliotecario degli anni Cinquanta</I>, p. 91-102; Angela Nuovo, <I>Virginia Carini Dainotti direttrice della Biblioteca governativa di Cremona (1936-1942)</I>, p. 114-136; Attilio Mauro Caproni, <I>Virginia Carini Dainotti e il tema della formazione dei bibliotecari</I>, p. 137-146; Mauro Flati, <I>Bibliografia degli scritti di Virginia Carini Dainotti</I>, p. 170-181, e <I>Notizie biografiche</I>, p. 182-189; M. Flati, <I>Intervista a Virginia Carini Dainotti</I>, p. 190-204.</P>
<P>Angela Nuovo. <A HREF="/aib/editoria/n15/03-06nuovo.htm"><I>Ricordo di Virginia Carini Dainotti</I></A>. &laquo;AIB notizie&raquo;, 15 (2003), n. 6, p. 8.</P>
<P>Angelo Celuzza. <I>Gli incontri della vita</I>. &laquo;La Capitanata&raquo;, 41 n. 14 (ott. 2003), p. 149-161.</P>
<P>Virginia Carini Dainotti. <I>La biblioteca pubblica: antologia degli scritti</I>, a cura di Giovanni Feliciani. Roma: Bibliosofica, 2014. 85 p.: ill.</P>
<P>Anna Galluzzi. <I><A HREF="https://aibstudi.aib.it/article/view/11168/10501">Biblioteca pubblica di ieri e di oggi: un'antologia degli scritti di Virginia Carini Dainotti</A></I>. (Il libro). &laquo;AIB studi&raquo;, 55 (2015), n. 2, p. 259-266.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2004-01-25, ultimo aggiornamento 2023-01-04, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/carini.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>