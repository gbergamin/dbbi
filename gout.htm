<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Gout, Mario</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 230113.AP creato, completo ma senza ritr. -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<DIV ALIGN="CENTER">
<H3>Dizionario bio-bibliografico dei bibliotecari italiani del XX secolo</H3>
<BR>
<H2>Gout, Mario</H2>
<P>(Napoli 16 luglio 1905 &ndash; Roma 14 aprile 1980)</P>
</DIV>

<P>Nato in una famiglia di lontane origini fiamminghe, si trasfer&igrave; a Roma, dove consegu&igrave; la laurea in pedagogia e filosofia, orientandosi in un primo momento verso l'insegnamento e ottenendo l'abilitazione come docente di religione nelle scuole medie.<BR>
Il 1&ordm; ottobre 1930 venne assunto alla Biblioteca apostolica vaticana con la qualifica di custode, dando inizio a una brillante carriera. Fu coinvolto in alcune importanti attivit&agrave; in corso, a partire dalla catalogazione degli stampati per la costituzione del catalogo generale a schede, avviato nel 1928, entrando a far parte del costituendo Servizio del catalogo degli stampati e partecipando alla redazione delle regole di catalogazione vaticane, le <I>Norme per il catalogo degli stampati</I>, pubblicate in prima edizione nel 1931. Dal 1934, per un breve periodo, risulta anche fra i collaboratori alla redazione dello schedario generale dei manoscritti. Nell'aprile 1936 ottenne la qualifica di vice-assistente della Biblioteca<BR>
Fu tra i pochi frequentanti laici del primo corso della Scuola vaticana di biblioteconomia, dove consegu&igrave; il diploma di bibliotecario nel giugno del 1935. Negli anni successivi collabor&ograve; con la Scuola, tenendo un corso di biblioteconomia.<BR>
Nel 1938 fu nominato ispettore bibliografico onorario per il Lazio. Fu anche consulente della Biblioteca del Consiglio nazionale delle ricerche, fondata nel 1927, occupandosi del suo ordinamento e poi dell'istituzione di un Centro nazionale di documentazione presso il CNR, di cui pi&ugrave; tardi, negli anni 1949-1950, fu nominato direttore. Mostr&ograve; uno spiccato interesse per il settore della documentazione, nel 1941 pubblic&ograve; in &laquo;Accademie e biblioteche d'Italia&raquo; un articolo intitolato <I>Note sulla documentazione tecnica in Italia</I> e per il CNR diresse la &laquo;Bibliografia internazionale della ingegneria e dell'industria&raquo; (1938-1943).<BR>
Durante il periodo bellico fu impegnato in ambito tecnico-scientifico, come supervisore del Centro Volpi di elettrologia di Venezia (1939-1943), sia presso istituti storici, come l'Archivio della S. Congregazione del Concilio, di cui cur&ograve; la riorganizzazione, e fu anche chiamato a far parte di alcune commissioni del Ministero dell'educazione nazionale, in particolare sui progetti di catalogazione centrale.<BR> 
Dall'estate del 1943 collabor&ograve; segretamente, insieme alla moglie Maria Carolina Martini (professoressa e figlia di Placido Martini, protagonista della Resistenza romana trucidato alle Fosse Ardeatine), con l'UNDI (Unione nazionale della democrazia italiana), anche grazie ai rapporti che aveva in biblioteca con <A HREF="bruni.htm">Gerardo Bruni</A>, fondatore del Movimento cristiano sociale. Riusc&igrave; a sfuggire agli arresti del gennaio 1944, che colpirono molti affiliati a organizzazioni antifasciste confluite nel Fronte militare clandestino di Roma, e su quel periodo pubblic&ograve; una breve testimonianza, <I>L'Unione nazionale della democrazia italiana nel periodo clandestino</I>, nel fascicolo di &laquo;Mercurio&raquo; del dicembre 1944.<BR>
Nel dopoguerra avvi&ograve; nuove attivit&agrave; bibliografiche, come la compilazione dell'<I>Index bibliographicus</I> per il &laquo;Monitor ecclesiasticus&raquo;, dal 1950 al 1960.<BR>
Nella Biblioteca Vaticana divenne dall'ottobre 1959 assistente incaricato della catalogazione degli stampati di nuova accessione e del servizio della sala di consultazione e dal novembre 1968 direttore caposervizio del Catalogo degli stampati. Fu collocato a riposo, per limiti d'et&agrave;, il 1&ordm; agosto 1975.</P>

<P ALIGN="RIGHT">Tiziana Stagi</P>

<FONT SIZE="-1">
<P><I>Chi &egrave;?: dizionario biografico degli italiani d'oggi</I>. 5&ordf; ed. Roma: Filippo Scarano, 1948, <I>Variazioni</I>, p. 34; 6&ordf; ed., ivi, 1957, p. 270; 7&ordf; ed., ivi, 1961, p. 334.</P>
<P><I>Esami alla Scuola di biblioteconomia</I>. &laquo;L'Osservatore romano della domenica&raquo;, 2, n. 27 (7 luglio 1935), p. 2.</P>
<P>Ada Alessandrini. <I>Incontri e scontri con Gerardo Bruni: dalla Biblioteca Vaticana alle lotte del dopoguerra per la democrazia e la pace</I>. In: <I>Gerardo Bruni e i cristiano-sociali</I>, a cura di Antonio Parisella. Roma: Lavoro, 1982, p. 247-274: 247-248, 271.</P>
<P>Mauro Valeri. <I>A testa alta verso l'Oriente eterno: liberi muratori nella Resistenza romana</I>. Milano: Mimesis, 2017. 173 p.: ill. (Il flauto magico; 35).</P>
</FONT>

<P>Si ringrazia la dott.ssa Andreina Rita della Biblioteca apostolica vaticana per alcuni controlli d'archivio.</P>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2023-01-13, ultimo aggiornamento 2023-01-13, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/gout.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>