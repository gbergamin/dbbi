![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](castiglioni.jpg){height="250"}

## Castiglioni, Carlo

(Locate Varesino CO 30 maggio 1884 -- Locate Varesino CO 26 luglio 1964)

Sacerdote, ordinato il 25 maggio 1907, dopo gli studi in seminario
conseguì la laurea in teologia, nel novembre 1907, e, all\'Accademia
scientifico-letteraria di Milano, quella in lettere, nel dicembre 1911.\
Insegnò poi al Collegio Villoresi di Monza e dal 1913 fu professore di
storia e filosofia al liceo del Collegio Rotondi di Gorla Minore.\
Nel settembre 1930 fu nominato dottore della Biblioteca Ambrosiana e dal
20 novembre 1953 prefetto. Durante la sua direzione furono completati il
ripristino della Biblioteca dopo le distruzioni belliche, con una
solenne inaugurazione tenuta nel giugno 1959, e la costruzione di un
nuovo magazzino librario a torre.\
Coltivò con passione gli studi storici e agiografici, pubblicando
numerosi scritti e collaborando ai volumi delle «Memorie storiche della
diocesi di Milano», da lui avviate nel 1954, e ai *Rerum Italicarum
scriptores*, e fu autore anche di testi scolastici.

Giorgio De Gregori

Giovanni Casati. *Scrittori cattolici italiani viventi: dizionario
bio-bibliografico ed indice analitico delle opere*. Milano: Ghirlanda,
1928, p. 17.

*Panorama biografico degli italiani d\'oggi*, a cura di Gennaro Vaccaro.
Roma: Curcio, 1956, p. 333.

*Studi in onore di Carlo Castiglioni prefetto dell\'Ambrosiana*. Milano:
Giuffrè, 1957. 904 p., con una fotografia. Contiene: *Prefazione*, p.
III-VII; *Bibliografia di mons. Carlo Castiglioni*, p. 1-14.

Teresa Rogledi Manni. *Carlo Castiglioni*. (Necrologio). «Bollettino
d\'informazioni AIB», 4 (1964), n. 6, p. 242-243.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 56 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 123 (che lo dice morto a Trecate).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2022-07-25, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/castiglioni.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
