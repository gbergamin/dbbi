<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB. DBBI20. Masi, Edoarda</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 210323.AP creato, in prep. -->
<!-- 210801.AP inserito il testo -->
<!-- 221213.AP inserito nuovo articolo e ritocchi -->
<!-- 230101.AP un'aggiunta -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="18%" ALIGN="CENTER" VALIGN="TOP">
<IMG SRC="masie.jpg" HEIGHT="250" ALT="[Ritratto]">
<TD WIDTH="76%">
<H2>Masi, Edoarda</H2>
<P>(Roma 21 settembre 1927 &ndash; Pf&auml;ffikon, Svizzera, 28 luglio 2011)</P>

<P>Figlia di <a href="masi.htm">Giovanni</A>, per le esigenze lavorative del padre, destinato dal 1934 alla direzione della Biblioteca Palatina, crebbe a Parma, abitando proprio nei locali della biblioteca, e in quella citt&agrave; frequent&ograve; la scuola fino al liceo (diplomandosi nel 1944) e poi l'Universit&agrave;, laureandosi in giurisprudenza nel 1948.<BR>
Vincitrice nel 1950 dei due concorsi banditi per le biblioteche pubbliche statali, per diplomati e per laureati, venne nominata dapprima vice aiutobibliotecaria e poi vicebibliotecaria, e destinata inizialmente alla Biblioteca nazionale centrale di Firenze dove, tra l'altro, collabor&ograve; alla redazione del &laquo;Bollettino delle pubblicazioni ricevute per diritto di stampa&raquo;. Dopo un anno ottenne il trasferimento alla Biblioteca nazionale centrale di Roma, citt&agrave; in cui il padre con il resto della famiglia si era trasferito per dirigere la Biblioteca Angelica; nel 1953 venne promossa bibliotecaria di seconda classe e nel 1955 di prima classe. Alla Nazionale di Roma collabor&ograve; con il Centro informazioni bibliografiche e, grazie alla conoscenza di diverse lingue straniere (inglese, francese, russo e, soprattutto, cinese) si occup&ograve; anche, a partire dal 1956, della catalogazione delle opere straniere acquistate o ricevute in dono e della revisione della sezione dei libri cinesi.<BR>
Almeno dal 1954 fu anche socia dell'Associazione italiana biblioteche.<BR>
Proprio lo studio della lingua cinese fu il principale obiettivo del soggiorno in Cina di oltre un anno, tra il 1957 e il 1958, presso l'Universit&agrave; di Pechino, grazie a una borsa di studio e all'aspettativa dal lavoro; l'altro era approfondire i sistemi di catalogazione e organizzazione delle biblioteche della Repubblica popolare cinese.<BR>
Da questo momento in poi la sua carriera di bibliotecaria convivr&agrave; con quella di sinologa: docente presso le universit&agrave; di Torino, Venezia, Roma, Urbino, Trento e, soprattutto, Napoli (con l'insegnamento di letteratura cinese moderna e contemporanea all'Istituto universitario orientale dal 1971 al 1974, dopo aver conseguito la libera docenza in lingua e letteratura cinese nel 1971) e insegnante di lingua cinese all'Istituto italiano per il Medio ed Estremo Oriente di Milano (1970-1971), traduttrice di opere letterarie cinesi e autrice di saggi sulla societ&agrave;, la cultura e l'attualit&agrave; della Cina di quegli anni.<BR>
</TR></TABLE>
Nel 1960 chiese e ottenne il trasferimento a Milano, prendendo servizio l'anno successivo alla Biblioteca nazionale Braidense: qui si occup&ograve; della catalogazione descrittiva e semantica delle opere di recente acquisizione e partecip&ograve; ai lavori per la redazione di un catalogo semantico per materie; a partire dal 1969 fu responsabile dell'Ufficio acquisti.<BR>
Lasci&ograve; la Braidense nel 1973, chiedendo di andare anticipatamente a riposo. Nello stesso anno collabor&ograve; alla pubblicazione di un <I>Indice dei periodici in lingua cinese e giapponese</I> (Roma 1973), primo risultato di un progetto del CNR, che non ebbe seguito, per la schedatura dei fondi cinesi e giapponesi nelle biblioteche italiane.<BR>
Negli anni successivi continu&ograve; a dedicarsi all'insegnamento, questa volta della lingua italiana presso l'Istituto universitario di lingue straniere di Shanghai (anno accademico 1976/77), dopo aver lavorato anche, nel 1976, presso l'Ambasciata italiana a Pechino.<BR>
Dopo la sua morte, la sua biblioteca, composta di oltre duemila opere, venne destinata, per lascito testamentario, alla Biblioteca Braidense, che la acquis&igrave;  nel 2012. Le sue carte, invece, sono state donate nel 2013 alla Sezione Archivi della Biblioteca umanistica dell'Universit&agrave; di Siena.</P>

<P ALIGN="RIGHT">Federica Olivotto</P>

<FONT SIZE="-1">
<P>Edoarda Masi. <I>Il libro da nascondere</I>. Casale Monferrato: Marietti, 1985. 166 p. (Collana di saggistica; 16).</P>
<P>Laura Novati. <I>Capire la Cina: la scomparsa di Edoarda Masi, la maggior sinologa italiana del '900, capace di leggere e interpretare l'antico e moderno Celeste Impero e proporlo con largo anticipo sui tempi dell'editoria italiana</I>. &laquo;Giornale della libreria&raquo;, 123 (2011), n. 11, p. 33-35, con una fotografia.</P>
<P>Marina Zetti. <I>La raccolta di Edoarda Masi alla Biblioteca nazionale Braidense</I>. (Focus). &laquo;Accademie &amp; biblioteche d'Italia&raquo;, n. s., 15 (2020), p. 65-76: ill.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2021-03-23, ultimo aggiornamento 2023-01-01, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/masie.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>