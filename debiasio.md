![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](debiasio.jpg){height="250"}

## De Biasio, Luigi

(Santa Maria la Longa UD 25 giugno 1930 -- Udine 7 giugno 1993)

Sacerdote, ordinato nel 1954, insegnò al Seminario di Udine e collaborò
alla gestione di varie parrocchie.\
Conseguì la laurea in materie letterarie all\'Università di Padova nel
luglio 1967, discutendo con Federico Seneca una tesi su *Fermenti
ereticali in Friuli nella seconda metà del secolo XVI*.\
Diresse per molti anni gli Archivi diocesani udinesi e la Biblioteca
arcivescovile di Udine, e poi dal 1984 anche la Biblioteca del Seminario
arcivescovile, succedendo a [Pietro Bertolla](bertolla.htm). Si devono a
lui, in particolare, il riordino e la valorizzazione del fondo dei
processi dell\'Inquisizione nell\'Archivio della curia arcivescovile.\
Studioso di storia religiosa e del Friuli, fu anche segretario
dell\'Istituto Pio Paschini per la storia della Chiesa in Friuli.\
Esercitatore dal 1971 e poi contrattista presso l\'Università di Udine,
dal 1981 divenne assistente ordinario di storia moderna e contemporanea
presso la Facoltà di lingue e letterature straniere dell\'ateneo.\
Fu socio dell\'Associazione archivistica ecclesiastica (dal 1979) e
dell\'Associazione dei bibliotecari ecclesiastici italiani.\
Gli è stata intitolata la Biblioteca comunale del suo paese natale.

Alberto Petrucciani

Giovanni Miccoli. *Don Luigi De Biasio: la continuità di una
tradizione*. «Metodi & ricerche», n.s., 13 (1994), n. 1/2, p. 3-5.

*Bibliografia degli scritti di Luigi De Biasio*, a cura di Giovanna
Paolin. «Metodi & ricerche», n.s., 13 (1994), n. 1/2, p. 7-11.

*Memor fui dierum antiquorum: studi in memoria di Luigi De Biasio*, a
cura di Pier Cesare Ioly Zorattini, Attilio Mauro Caproni; con la
collaborazione di Andreina Stefanutti. Udine: Campanotto, 1995. 493 p.:
ill. (Zeta università; 59). In testa al frontespizio: Università di
Udine, Dipartimento di scienze storiche e documentarie \[e\]
Dipartimento di storia e tutela dei beni culturali. Contiene tra
l\'altro: Federico Seneca, *Ricordo di Luigi De Biasio*, p. 7-12.

Flavia De Vitt. *De Biasio Luigi (1930-1993)*. In: *Dizionario
biografico dei friulani*,
\<<http://www.dizionariobiograficodeifriulani.it/de-biasio-luigi/>\>
(con riferimenti bibliografici).

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-08-06, ultimo aggiornamento 2020-04-30, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/debiasio.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
