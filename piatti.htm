<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Piatti, Rossella</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 201121.AP creato, completo -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="piatti.jpg" HEIGHT="250" ALT="[Ritratto]">
<TD WIDTH="75%">
<H2>Piatti, Rossella</H2>
<P>(Napoli 18 aprile 1927 – Genova 16 ottobre 2017)</P>

<P>Rosa Piatti, che di solito si firmava Rossella e compare anche come Rosella, consegu&igrave; la laurea in lettere nel 1951 presso l'Universit&agrave; di Genova con una tesi di etnologia. Dal novembre 1951 alla fine del 1952 svolse un periodo di volontariato presso la Biblioteca universitaria di Genova e consegu&igrave; anche il diploma rilasciato a seguito dei corsi di preparazione per le biblioteche popolari e scolastiche organizzati dalla Soprintendenza bibliografica.<BR>
Nel gennaio 1953 cominci&ograve; come bibliotecaria avventizia la sua lunga carriera nel Comune di Genova, riordinando e catalogando i volumi della Biblioteca Berio, gravemente danneggiata dai bombardamenti della seconda guerra mondiale. Grazie al lavoro suo e di altre giovani bibliotecarie, sotto la direzione di <A HREF="piersantelli.htm">Giuseppe Piersantelli</A>, la biblioteca fu riaperta al pubblico il 12 maggio 1956.<BR>
Passata di ruolo nel 1960, manifest&ograve; presto interesse per il patrimonio antico della biblioteca, pubblicando un contributo su un prestigioso codice (<I>Note su di un Missale Romanum miniato degli inizi del sec. XVI</I>, &laquo;La Berio&raquo;, 1962, n. 2) e frequentando corsi di specializzazione in paleografia, diplomatica e discipline archivistiche a Genova e a Milano.<BR>
Divenuta responsabile della Sezione Manoscritti, incunaboli e rari, provvide al restauro di molti volumi antichi ricorrendo a laboratori specializzati, increment&ograve; le collezioni antiche, incoraggiando le donazioni di materiale raro e di pregio, e ne cur&ograve; la valorizzazione attraverso la catalogazione, soprattutto di carteggi e fondi manoscritti, la promozione di pubblicazioni e l'organizzazione di eventi. Tra questi si ricordano due importanti mostre bibliografiche realizzate in collaborazione con <A HREF="marchini.htm">Luigi Marchini</A>, conservatore onorario della biblioteca: nel 1969 la <I>Mostra di manoscritti e libri rari della Biblioteca Berio</I>, arricchita da una giornata di studio sui manoscritti, e nel 1976 la <I>Mostra di legature dei secoli XV-XIX</I>, in collaborazione con la Biblioteca universitaria e l'Archivio storico comunale. Aperta alle novit&agrave; tecnologiche, avvi&ograve; la riproduzione dei manoscritti su microfilm, fornendo agli utenti un servizio decisamente innovativo di lettura e fotocopia da microfilm. Dedic&ograve; sempre molta cura alla consulenza al pubblico, con particolare attenzione per i giovani ricercatori e gli studenti.<BR>
</TR></TABLE>
Passata nel 1979 alla direzione di tutte le biblioteche civiche, svolse un ruolo fondamentale nella progettazione della Berio nella nuova sede dell'ex Seminario dei Chierici, dove la biblioteca si sarebbe trasferita nel 1998, impegnandosi in particolare per assicurare condizioni ambientali idonee alle collezioni antiche, alle quali fu dedicato un deposito specifico.<BR>
Dal 1972 al 1989 fu direttore responsabile della rivista &laquo;La Berio&raquo;, fondata nel 1961 da Piersantelli, del cui comitato di redazione faceva parte dalla sua costituzione nel 1966. Diede alla rivista una linea culturale precisa, dedicando pi&ugrave; spazio alla storia del libro e alla storia locale, con particolare attenzione per il patrimonio antico della biblioteca.<BR>
Oltre ad articoli sulla rivista &laquo;La Berio&raquo;, pubblic&ograve; un contributo su Giambattista Spotorno, primo prefetto della Biblioteca civica, presentato nel convegno a lui dedicato (<I>Giambattista Spotorno (1788-1844): cultura e colombismo in Liguria nella prima met&agrave; dell'Ottocento: atti del convegno</I>, a cura di Leo Morabito, Genova: A Compagna, 1990).<BR>
Socia dal 1966 al 1989 della Societ&agrave; ligure di storia patria, cur&ograve; l'indice dei periodici della biblioteca sociale, pubblicato negli &laquo;Atti&raquo; della Societ&agrave; nel 1965.<BR>
Iscritta all'Associazione italiana biblioteche per tutto il periodo di lavoro nelle biblioteche civiche, dal 1953 al 1989, fece parte del Consiglio direttivo della <A HREF="/aib/stor/sezioni/lig.htm">Sezione ligure</A> dal 1953 al 1957 e partecip&ograve; alle sue attivit&agrave; soprattutto nell'ambito della conservazione dei fondi librari antichi.</P>

<P ALIGN="RIGHT">Laura Malfatto</A>

<FONT SIZE="-1">
<P>Laura Malfatto – Guido Nathan Zazzu. <I><A HREF="https://riviste.aib.it/index.php/vedianche/article/view/11741">In ricordo di Rossella Piatti</A></I>.  &laquo;Vedi anche&raquo;, 27 (2017), n. 2.</P><BR>
</FONT>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2020-11-21, ultimo aggiornamento 2020-11-21, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/piatti.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>