![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](chilovi.jpg){height="250"}

## Chilovi, Desiderio

(Taio TN 23 maggio 1835 -- Firenze 7 giugno 1905)

Già durante il ginnasio, che frequentò a Bolzano e a Trento, cominciò a
rivolgere i suoi interessi alle discipline bibliografiche, e in
particolare all\'organizzazione del commercio librario. Costretto a
interrompere gli studi classici a causa di una malattia, compì nel 1855
un viaggio di istruzione a Vienna e l\'anno successivo si stabilì
definitivamente a Firenze, approfondendo gli studi bibliografici,
letterari e linguistici. Nel 1861 fu chiamato da Atto Vannucci come
scrittore alla Biblioteca Magliabechiana e nel 1863 divenne assistente
compilatore dei cataloghi della Biblioteca nazionale di Firenze, nata
dall\'unione della Magliabechiana con la Palatina.\
Nel 1867 scrisse un importante saggio (*Il governo e le biblioteche*,
apparso in due puntate su «Il politecnico», in cui affrontò il problema
della riorganizzazione dell\'intero complesso delle biblioteche
italiane, rivelando una grande competenza biblioteconomica e
un\'indiscutibile capacità organizzativa rivolta all\'istituzione di un
organico sistema bibliotecario italiano. Grazie alla sua lucida analisi,
che prendeva in esame le funzioni di tutti i tipi di biblioteca, il
diritto di stampa, la formazione professionale, la necessità di
istituire le sovrintendenze bibliografiche e un servizio nazionale di
informazioni bibliografiche in supporto alla riorganizzazione del
commercio librario, negli anni seguenti fu il principale consulente del
Ministero sia per la stesura del regolamento delle biblioteche pubbliche
statali del 1876 (ministro Ruggero Bonghi) sia per il successivo del
1885 (ministro Michele Coppino).\
Promosso vicebibliotecario nel 1873 e bibliotecario nel 1877, alla morte
di Pietro Fanfani, nel 1879, fu incaricato della direzione della
[Biblioteca Marucelliana](/aib/stor/teche/fi-mar.htm) di Firenze, dove
rimase fino al 1885, a parte una parentesi nel 1880-1881 quando fu
chiamato dal commissario Luigi Cremona come consulente per il riordino
della Biblioteca nazionale di Roma.\
La Biblioteca Marucelliana, sotto la sua direzione, accentuò la sua
vocazione di biblioteca pubblica rivolta all\'educazione dei giovani e
dei poveri, come era nelle intenzioni del suo fondatore: vennero
incrementati gli acquisti di opere moderne, resi più accoglienti i
locali e semplificate le procedure di richiesta e consultazione. Anche
il fondo antico, tuttavia, ricevette nuove cure: fu realizzato il nuovo
inventario dei manoscritti, e dunque radicalmente rinnovato il catalogo,
fu catalogata la notevole collezione di stampe e si introdusse l\'uso di
compilare lo schedone dei manoscritti, con la registrazione della storia
esterna dei codici.\

Nell\'aprile del 1885 fu nominato direttore della [Biblioteca nazionale
centrale di Firenze](/aib/stor/teche/fi-naz.htm), che resse fino a poco
prima della morte e in cui ebbe modo di attuare importanti progetti come
la pubblicazione del «Bollettino delle pubblicazioni italiane ricevute
per diritto di stampa dalla Biblioteca nazionale centrale di Firenze»,
iniziato nel 1886 e destinato a diventare la «Bibliografia nazionale
italiana», e l\'Archivio della letteratura italiana, avviato nel 1887
con la raccolta di carteggi e lettere di molte importanti personalità.\
Risulta fra i soci della Società bibliografica italiana solo nel 1903,
quando fu tenuta a Firenze la VI Riunione generale.

Simonetta Buttò

Francesco Ambrosi. *Scrittori ed artisti trentini*. 2ª ed. notevolmente
accresciuta. Trento: Zippel, 1894, p. 362-365.

*Piccolo dizionario dei contemporanei italiani*, compilato da Angelo De
Gubernatis. Roma: Forzani e C., 1895, p. 233-234.

F. P. \[Fortunato Pintor\]. *In onore di Desiderio Chilovi*. «Bollettino
delle pubblicazioni italiane ricevute per diritto di stampa dalla
Biblioteca nazionale centrale di Firenze», n. 12 (dic. 1901), p.
\[xxxxvj\]-\[xxxxvij\].

Angelo De Gubernatis. *Dictionnaire international des écrivains du monde
latin*. Rome: chez l\'Auteur, 1905, p. 329.

Salomone Morpurgo. *In memoria di Desiderio Chilovi*. «Bollettino delle
pubblicazioni italiane ricevute per diritto di stampa», n. 55 (lug.
1905), inserto, \[7 p.\], con elenco degli scritti.

*Necrologio*. «La bibliofilia», 7 (1905), n. 3/4, p. 128.

Léon Dorez. *Desiderio Chilovi*. (Chronique des bibliothèques. Italie).
«Revue des bibliothèques», 15 (1905), n. 5/6/7, p. 257-258.

*Desiderio Chilovi*. «Rivista delle biblioteche e degli archivi», 16
(1905), n. 6/7, p. 117-120, con elenco degli scritti.

P. S. \[Paul Schwenke\]. *Desiderio Chilovi †*. «Zentralblatt für
Bibliothekswesen», 22 (1905), n. 7, p. 348 (indica come data della morte
l\'8 giugno).

*In memoria*. «Bollettino delle pubblicazioni italiane ricevute per
diritto di stampa dalla Biblioteca nazionale centrale di Firenze», n. 66
(giu.1906), p. xxij.

Teodoro Rovito. *Dizionario bio-bibliografico dei letterati e
giornalisti italiani contemporanei*. Napoli: Tip. Melfi & Joele, 1907,
p. 67.

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 100.

Giuseppe Fumagalli. *La bibliografia*. Roma: Fondazione Leonardo per la
cultura italiana, 1923, p. XXI-XXIII.

Giovanni Casati. *Dizionario degli scrittori d\'Italia: dalle origini
fino ai viventi*. Vol. 2. Milano: Ghirlanda, \[1929\], p. 147-148.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 160-161.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 1. Firenze:
Sansoni antiquariato, 1957, p. 254.

Alfredo Serrai. *[Chilovi,
Desiderio](https://www.treccani.it/enciclopedia/desiderio-chilovi_%28Dizionario-Biografico%29/)*.
In: *Dizionario biografico degli italiani*. Vol. 24. Roma: Istituto
della Enciclopedia italiana, 1980, p. 768-770.

Clementina Rotondi. *La Biblioteca nazionale di Firenze: dalla sua
costituzione ai primi anni del \'900*. «Rassegna storica toscana», 30
(1984) n. 2, p. 225-240.

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 184.

Franca Arduini. *Desiderio Chilovi e la Biblioteca Marucelliana*.
«Copyright», 1991-1996, p. 11-24.

Maria Teresa Biagetti. *Biblioteconomia italiana dell\'Ottocento:
catalografia e teoria bibliografica nella trattatistica italiana*. Roma:
Bulzoni, 1996, p. 167-170.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 60-62 (voce di Simonetta Buttò).

Arnaldo Ganda. *Un bibliotecario e archivista moderno: profilo
biobibliografico di Tommaso Gar (1807-1871) con carteggi inediti*.
Parma: Università degli studi, Facoltà di lettere e filosofia, 2001. 540
p. (La civiltà delle scritture; 16).

Gianna Del Bono. *Per una storia della \"Bibliografia nazionale
italiana\": Desiderio Chilovi e i primi quindici anni di vita del
\"Bollettino\"*. «Culture del testo e del documento», n. 6 (set.-dic.
2001), p. 5-82, e n. 7 (gen.-apr. 2002), p. 75-108.

Gianna Del Bono. *La biblioteca professionale di Desiderio Chilovi:
bibliografia e biblioteconomia nella seconda metà dell\'Ottocento*.
Manziana (Roma): Vecchiarelli, 2002. 519 p. (Bibliografia, bibliologia e
biblioteconomia. Studi; 11).

Gianna Del Bono. *Desiderio Chilovi*. «Accademie e biblioteche
d\'Italia», 71 (2003) n. 1/2, p. 5-32.

Desiderio Chilovi. *Scritti scelti editi e inediti*, a cura di Gianna
Del Bono. Firenze: Le lettere, 2005. XCI, 271 p. (Pinakes; 2).

Gianna Del Bono. *Collocazione e gestione dei fondi speciali: due casi
di studio*. «Culture del testo e del documento», n. 18 (set.-dic. 2005),
p. 73-90.

Luigi Blanco. *Un sodalizio epistolare: Tommaso Gar e Desiderio Chilovi
(1855-1871)*. In: *Un bazar di storie: a Giuseppe Olmi nel sessantesimo
genetliaco*, a cura di Claudia Pancino e Renato G. Mazzolini. Trento:
Università degli studi di Trento, 2006, p. 193-218: ill.

*Il sapere della nazione: Desiderio Chilovi e le biblioteche pubbliche
nel XIX secolo: atti del convegno, Trento, 10-11 novembre 2005*, a cura
di Luigi Blanco e Gianna Del Bono. \[Trento\]: Provincia autonoma di
Trento, Soprintendenza per i beni librari e archivistici, 2007. XVII,
268 p. (Biblioteche e bibliotecari del Trentino; 3). Contiene fra
l\'altro: G. Del Bono, *Desiderio Chilovi: per una biografia
professionale*, p. 3-23; Giovanna Granata, *Temi e dibattiti della
biblioteconomia italiana nella seconda metà dell\'Ottocento*, p. 25-44;
Paolo Traniello, *Tensioni in un pensiero incompiuto: biblioteche
popolari, biblioteche universitarie e biblioteche locali nella tarda
riflessione di Desiderio Chilovi*, p. 47-58; L. Blanco, *Le biblioteche
in aula: dibattiti parlamentari e scelte politiche*, p. 59-82; Simonetta
Buttò, *L\'evoluzione della professione bibliotecaria fra Otto e
Novecento*, p. 123-140; Alberto Petrucciani, *La biblioteca nazionale e
il sistema delle biblioteche: il caso italiano*, p. 141-153.

Luigi Blanco. *I primi anni fiorentini di Desiderio Chilovi*. In:
*Pensare le biblioteche: studi e interventi offerti a Paolo Traniello*,
a cura di Angela Nuovo, Alberto Petrucciani e Graziano Ruffini. Roma:
Sinnos, 2008, p. 101-114.

Novella Maggiora. *L\'archivio della Biblioteca nazionale di Firenze nel
periodo post unitario sotto la direzione di Desiderio Chilovi*.
«Bollettino AIB», 50 (2010), n. 4, p. 395-406.

Gianna Del Bono. *Desiderio Chilovi*. In: *1861/2011: l\'Italia unita e
la sua biblioteca*. Firenze: Polistampa, 2011, p. 47-49. Catalogo della
mostra tenuta alla Biblioteca nazionale centrale di Firenze, dicembre
2011-febbraio 2012.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-04-26, ultimo aggiornamento 2022-12-15, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/chilovi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
