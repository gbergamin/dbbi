![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

### Dizionario bio-bibliografico dei bibliotecari italiani del XX secolo {#dizionario-bio-bibliografico-dei-bibliotecari-italiani-del-xx-secolo align="CENTER"}

![\[Ritratto\]](dimarzo.gif){height="250"}

## Di Marzo, Gioacchino

(Palermo 2 dicembre 1839 -- Palermo 4 aprile 1916)

Sacerdote, ordinato nel 1863, dopo gli studi nel Collegio Massimo dei
Gesuiti di Palermo, fu poi canonico del Capitolo della Cattedrale e
cappellano maggiore della Cappella palatina di Palermo.\
Entrato giovanissimo, nel 1857, alla Biblioteca comunale di Palermo, ne
divenne direttore (capo bibliotecario) da ottobre 1873 e la resse fino
alla morte.\
Si devono a lui l\'ordinamento delle collezioni di manoscritti e rari e
del materiale pervenuto dalle soppressioni conventuali, la raccolta
delle antiche edizioni siciliane, l\'introduzione di un moderno catalogo
a schede e la continuazione del catalogo a stampa dei manoscritti. Curò
inoltre molte pubblicazioni di documenti e inediti conservati nelle
raccolte della Biblioteca.\
Fu autore di numerose importanti opere storiche e sulla pittura e la
scultura siciliana, svolgendo fra l\'altro preziose ricerche
documentarie su Antonello da Messina. Fece parte dei soci fondatori, nel
1873, della Società siciliana per la storia patria, e fu membro della
Commissione per i testi di lingua e della Commissione conservatrice dei
monumenti della provincia di Palermo.\
Amico e corrispondente di studiosi ed eruditi di tutta Italia, fra i
quali Michele Amari, G. P. Vieusseux, Cesare Guasti, Terenzio Mamiani,
Cantù, Tommaseo, Gorresio, Pietro Fanfani e [Attilio
Hortis](hortis.htm), il suo carteggio è conservato nella Biblioteca
comunale.

Alberto Petrucciani

Angelo De Gubernatis. *Dizionario biografico degli scrittori
contemporanei*. Firenze: coi tipi dei Successori Le Monnier, 1879, vol.
2, p. 1155-1156.

A. \[Angelo\] De Gubernatis. *Dictionnaire international des écrivains
du jour*. Florence: Niccolai, 1891, vol. 2, p. 841.

*Piccolo dizionario dei contemporanei italiani*, compilato da Angelo De
Gubernatis. Roma: Forzani e C., 1895, p. 342.

Sebastiano Salomone. *La Sicilia intellettuale contemporanea: dizionario
bio bibliografico ripubblicato con molte aggiunte*. Catania: Tip. F.
Galati, 1913, p. 174-175 (che lo dice nato nel 1840).

Filippo Pottino. *Monsignor Gioacchino Di Marzo*. «Archivio storico
siciliano», n.s., 41 (1916), p. 273-282.

E. \[Enrico\] Mauceri. *Gioachino Di Marzo*. (Necrologie). «Archivio
storico per la Sicilia orientale», 13 (1916), n. 1/2, p. 277-280.

\[*Notizia della morte*\]. «Giornale storico della letteratura
italiana», 69 (1917), fasc. 205, p. 190.

Carlo Frati. *Dizionario bio-bibliografico dei bibliotecari e bibliofili
italiani dal sec. XIV al XIX*, raccolto e pubblicato da Albano Sorbelli.
Firenze: Olschki, 1933, p. 205-206.

Confederazione fascista dei professionisti e degli artisti. *Dizionario
dei siciliani illustri*. Palermo: F. Ciuni, 1939, p. 187.

S. Lodovici \[Sergio Samek Ludovici\]. *Storici, teorici e critici delle
arti figurative (1800-1940)*. Milano: Istituto editoriale italiano
Bernardo Carlo Tosi, 1942 (Enciclopedia biografica e bibliografica
italiana; 4), p. 139-140.

Eugenio Di Carlo. *Un insigne bibliotecario: Gioacchino Di Marzo*.
«Accademie e biblioteche d\'Italia», 21 (1953), n. 1, p. 27-30.

Marino Parenti. *Aggiunte al Dizionario bio-bibliografico dei
bibliotecari e bibliofili italiani di Carlo Frati*. Vol. 2. Firenze:
Sansoni antiquariato, 1959, p. 34-37.

M. Emma Alaimo. *Ricordo di Gioacchino Di Marzo: a cinquant\'anni dalla
morte*. «Almanacco dei bibliotecari italiani», 1966, p. 139-144: ill.

M. Emma Alaimo. *Bilancio del cinquantenario di Gioacchino Di Marzo,
edizione 1966*. «Il Risorgimento in Sicilia», 2 (1966), n. 1/2, p.
259-286. Con l\'elenco delle *Pubblicazioni di G. Di Marzo*, p. 277-286.

Guido Fagioli Vercellone. [*Di Marzo,
Gioacchino*](http://www.treccani.it/enciclopedia/gioacchino-di-marzo_(Dizionario-Biografico)/).
In: *Dizionario biografico degli italiani*. Vol. 40. Roma: Istituto
della Enciclopedia italiana, 1991, p. 92-94, con ulteriori riferimenti
bibliografici.

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 171-172.

Immagine tratta dall\'*Almanacco dei bibliotecari italiani*, per gentile
concessione della casa editrice Fratelli Palombi di Roma.

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-08-18, ultimo aggiornamento 2021-03-19, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/dimarzo.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
