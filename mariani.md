![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Mariani, Lucilla

(Roma 19 luglio 1902 -- Roma? febbraio 1972)
:::

Dopo la laurea in lettere, conseguita all\'Università di Roma nel 1925
con una tesi su *Salvator Rosa letterato*, lavorò dal febbraio 1929, non
di ruolo, nella Biblioteca dell\'Istituto di archeologia e storia
dell\'arte di Roma. Frequentò anche la Scuola dell\'Archivio di Stato di
Roma.\
Entrò nella carriera delle biblioteche governative, come bibliotecario
aggiunto, il 16 febbraio 1933, destinata alla Biblioteca nazionale
Marciana di Venezia.\
Ottenne dopo pochi mesi il rientro a Roma, dal 1° agosto, alla
Biblioteca dell\'Istituto di archeologia e storia dell\'arte. Fu poi
promossa bibliotecaria nell\'aprile 1938 e bibliotecario capo nel marzo
1942.\
Nel dopoguerra venne promossa direttore di biblioteca di 3ª classe, nel
giugno 1948, poi di 2ª classe, nel gennaio 1955 e di prima classe nel
1961. Nel maggio 1954 venne trasferita dalla Biblioteca di archeologia e
storia dell\'arte alla [Biblioteca universitaria di
Sassari](/aib/stor/teche/ss-uni.htm), per assumerne la direzione.\
Rientrò a Roma nel gennaio 1955 per prendere la direzione della
[Biblioteca di storia moderna e
contemporanea](/aib/stor/teche/rm-smc.htm) di Roma, che tenne fino al
giugno 1956.\
Poi, fino al 1964, diresse la [Biblioteca
Angelica](/aib/stor/teche/rm-ang.htm).\
Dalla fine del 1964 fino al 1967 diresse, sempre a Roma, la [Biblioteca
Vallicelliana](/aib/stor/teche/rm-val.htm). Andò a riposo nel 1967.\
Socia dell\'Associazione italiana biblioteche almeno dal 1934, partecipò
ai suoi congressi da quell\'anno fino all\'interruzione per la guerra e
di nuovo, quasi sempre, negli anni Cinquanta e Sessanta. Continuò a
rimanere nell\'Associazione e a frequentarne le attività anche da
pensionata, fino alla morte.\
Per l\'Istituto di archeologia e storia dell\'arte compilò il volume *Le
navi di Nemi nella bibliografia* (Roma: Fratelli Palombi, 1942); negli
anni Trenta e Quaranta pubblicò alcuni contributi d\'interesse
storico-artistico.

Alberto Petrucciani

*Panorama biografico degli italiani d\'oggi*, a cura di Gennaro Vaccaro.
Roma: Curcio, 1956, p. 948.

Mario Gastaldi - Carmen Scano. *Dizionario delle scrittrici italiane
contemporanee (arte, lettere, scienze)*. Milano: Gastaldi, 1957, p. 126.

*Chi è?: dizionario biografico degli italiani d\'oggi*. 7ª ed. Roma:
Filippo Scarano, 1961, p. 414.

*Lui, chi è?*   Torino: Editrice torinese, \[1969\], vol. 2, p. 128; 2ª
ed., ivi, \[1971?\], vol. 2, p. 225.

Ettore Apollonj. *Ricordiamo*. «Almanacco dei bibliotecari italiani»,
1972, p. 106-110: 110.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2006-01-02, ultimo aggiornamento 2021-03-04, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/mariani.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/apubblicazioni/) \| [DBBI20 Indice
delle voci](dbbi20.htm)
:::
