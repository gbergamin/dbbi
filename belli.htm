<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Belli, Giacomo</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 060806.AP creato come in prep. con pochissime notizie -->
<!-- 121117.AP aggiunto morte da Masini, e altre notizie varie -->
<!-- 220827.AP inserito nuova voce Cavarra -->
<!-- 220909.AP aggiunte e ritocchi alla bibliografia -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<DIV ALIGN="CENTER">
<H3>Dizionario bio-bibliografico dei bibliotecari italiani del XX secolo</H3>
<BR>
<H2>Belli, Giacomo</H2>
<P>(Roma 25 luglio 1856 &ndash; Roma 1&ordm; aprile 1910)</P>
</DIV>

<P>Figlio di Ciro Belli e nipote di Giuseppe Gioachino, fu avviato alla carriera militare nel novembre 1871, al Collegio militare di Napoli, e dall'anno seguente alla Scuola militare di fanteria e cavalleria, dove negli otto anni successivi prest&ograve; servizio permanente come soldato volontario. Raggiunto il grado di sottotenente, diede le dimissioni e venne iscritto tra gli ufficiali di complemento del 52&ordm; Reggimento Fanteria.<BR>
Inizi&ograve; la sua carriera nelle biblioteche con la nomina ad alunno assistente presso la Biblioteca nazionale di Roma dal 16 maggio 1882. Nel giugno 1884 fu nominato assistente di 4&ordf; classe e assegnato alla Biblioteca Riccardiana di Firenze, ma rimanendo a prestare servizio alla Biblioteca nazionale di Roma. Al principio dl 1886 fu inquadrato nella qualifica di sottobibliotecario di 3&ordf; classe e poi promosso alla 2&ordf; classe nel novembre 1893 e alla 1&ordf; classe nel marzo 1907.<BR>
Nonostante gravi problemi di salute, la sua collaborazione con il prefetto della Biblioteca nazionale, <a href="gnolid.htm">Domenico Gnoli</A>, fu costante non soltanto per lavori di <i>routine</i>, ma anche per attivit&agrave; straordinarie che gli venivano affidate previa autorizzazione del Ministero. Svolse per molti anni le funzioni di economo della Biblioteca e tra gli incarichi da lui portati a buon fine sono da ricordare la selezione, l'ordinamento e la catalogazione dei documenti relativi al Risorgimento italiano da inviare all'Esposizione di Torino (1884) e le missioni effettuate nel quadriennio 1885-1889, ad Albano, Bracciano, Poli e Castelnuovo di Porto, per prendere in consegna le raccolte librarie gi&agrave; appartenute ad alcuni conventi soppressi.<BR>
Di particolare rilievo fu l'incarico affidatogli dal Ministero nell'agosto 1902, a seguito della richiesta del Comune di Gubbio, di riordinare la Biblioteca Sperelliana e l'Archivio storico e, al contempo, di istruire la persona preposta alla gestione della Biblioteca.<BR>
In collaborazione con <a href="fumagalli.htm">Giuseppe Fumagalli</a> inizi&ograve; la pubblicazione del <I>Catalogo delle edizioni romane di Antonio Blado asolano ed eredi (1516-1593) possedute dalla Biblioteca nazionale centrale Vittorio Emanuele di Roma</I>, con i primi due corposi fascicoli (Roma 1891).<BR>
Personalmente si dedic&ograve; intensamente alla sistemazione delle carte del nonno, che aveva in gran parte ricevuto in eredit&agrave; alla morte del padre, e a promuovere la pubblicazione dei sonetti romaneschi, a partire dal 1886; nel 1898 cedette la maggior parte dei materiali in suo possesso, oltre cinquemila fogli, alla Biblioteca nazionale di Roma.<BR>
Fu anche socio della Societ&agrave; bibliografica italiana, dal 1897 al 1900.</P>

<P ALIGN="RIGHT">Angela Adriana Cavarra</P>

<FONT SIZE="-1">
<P>Angelo De Gubernatis. <I>Dictionnaire international des &eacute;crivains du monde latin</I>. Rome: chez l'Auteur, 1905, p. 104 e 32* (che lo dice poeta oltre che sottobibliotecario alla Biblioteca nazionale di Roma, assegnandogli una raccolta di <I>Poesie</I> edita nel 1883, ma nel supplemento rettifica che le poesie sono di un omonimo).</P>
<P><I>Chi &egrave;?: annuario biografico italiano...</I> compilato a cura di Guido Biagi. Roma: Romagna e C., 1908, p. 20 (che lo dice &laquo;poeta romanesco&raquo;, oltre che sottobibliotecario alla Biblioteca nazionale di Roma, assegnandogli la raccolta di <I>Poesie</I> del 1883. L'omonimo, avvocato romano e commentatore di Dante, &egrave; registrato da Rovito ma in genere non distinto dal nostro).</P>
<P>Giovanni Orioli. <I><a href="https://www.treccani.it/enciclopedia/giuseppe-gioachino-belli_%28Dizionario-Biografico%29/">Belli, Giuseppe Gioachino</a></I>. In: <I>Dizionario biografico degli italiani</I>. Vol. 7. Roma: Istituto della Enciclopedia italiana, 1970, p. 660-668 (con notizie sulle vicende delle carte del poeta).</P>
</FONT>

<P>Si ringrazia vivamente la dott.ssa Roberta Masini della Biblioteca nazionale centrale di Firenze.</P>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2006-08-06, ultimo aggiornamento 2022-08-27, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/belli.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>