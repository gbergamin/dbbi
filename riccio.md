![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Riccio di Solbrito, Augusto

(Aosta 13 febbraio 1873 -- Gorizia 25 gennaio 1932)
:::

Conte, di famiglia astigiana, laureato in lettere all\'Università di
Padova nel 1897, viaggiò poi per l\'Europa (soprattutto in Svezia) e
quindi insegnò per un anno letteratura italiana al Liceo comunale di
Oneglia.\
Risultato fra gli idonei nel concorso per le biblioteche governative
bandito nel 1902, venne nominato dal 1º dicembre 1903 sottobibliotecario
alla Biblioteca nazionale Braidense di Milano. Trasferito alla
Biblioteca universitaria di Genova dal settembre 1908, passò poi
dall\'ottobre 1911 alla Biblioteca nazionale di Roma, dal marzo 1912
alla Biblioteca universitaria Alessandrina e dal giugno 1915 alla
Biblioteca Angelica.\
Trasferito ancora, nel febbraio 1916, alla Biblioteca nazionale di
Torino, entrò poco dopo in aspettativa, per motivi di salute,
riassumendo servizio nell\'aprile 1918 alla Biblioteca universitaria di
Pavia. Dal marzo 1919 tornò, su sua richiesta, alla Braidense di
Milano.\
Inquadrato nel grado di bibliotecario con la riforma del 1919, resse la
direzione della [Biblioteca Braidense](/aib/stor/teche/mi-naz.htm) nel
1924-1925 per la malattia di [Filippo Salveraglio](salveraglio.htm),
fino alla nomina di un nuovo direttore.\
Poi dall\'aprile 1926 fu incaricato della direzione della [Biblioteca
universitaria di Pavia](/aib/stor/teche/pv-uni.htm).\
Dal 1º aprile 1927 fu trasferito a dirigere la [Biblioteca governativa
di Gorizia](/aib/stor/teche/go-sta.htm), dove assunse anche la direzione
della rivista «Studi goriziani».\
Socio della Società bibliografica italiana dal 1906, aderì
all\'Associazione italiana biblioteche dalla sua fondazione (1930).\
Fu autore di vari scritti di storia, araldica e arte e compilò il
regesto delle pergamene appartenenti alla Biblioteca provinciale di
Gorizia, aggregata alla Biblioteca governativa. Collaborò a giornali e
riviste e scrisse anche versi, romanzi e commedie.\
Era di accesi sentimenti monarchici e partecipò al movimento
nazionalista nei suoi primi anni.

Alberto Petrucciani

*Dizionario bio-bibliografico dei letterati e giornalisti italiani
contemporanei*, compilato da Teodoro Rovito. Napoli: Tipografia Melfi &
Joele, 1907, p. 261 («Riccio di S. Paolo, Augusto»).

Teodoro Rovito. *Letterati e giornalisti italiani contemporanei:
dizionario bio-bibliografico*. 2ª ed. rifatta ed ampliata. Napoli:
Rovito, 1922, p. 461 («Riccio di S. Paolo, Augusto»).

\[Guido Calcagno\]. *Augusto Riccio*. «Accademie e biblioteche
d\'Italia», 5 (1931/32), n. 3/4, p. 340.

Cesare Repossi. *I direttori*. In: *Il bicentenario della Biblioteca
universitaria di Pavia: notizie storiche*. Pavia: Biblioteca
universitaria, 1979, p. 21-42 (p. 38).

Carla Giunchedi - Elisa Grignani. *La Società bibliografica italiana
1896-1915: note storiche e inventario delle carte conservate presso la
Biblioteca Braidense*. Firenze: Olschki, 1994, p. 204.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 147-148 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 388-389.

\

------------------------------------------------------------------------

[Copyright AIB](/su-questo-sito/dichiarazione-di-copyright-aib-web/)
2000-05-31, ultimo aggiornamento 2021-11-25, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/riccio.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
