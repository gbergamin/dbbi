<!DOCTYPE HTML PUBLIC "-//W3C//DTD HTML 3.2 Final//EN">
<HTML>
<HEAD>
<TITLE>AIB-WEB. DBBI20. Gabrieli, Giuseppe</TITLE>
<META name="keyword" content="AIB">
<META name="keyword" content="Associazione italiana biblioteche">
<META name="keyword" content="Italian Library Association">
<META name="keyword" content="DBBI20">
<META name="keyword" content="Simonetta Butto'">
<META name="keyword" content="Dizionario bio-bibliografico dei bibliotecari italiani del ventesimo secolo">
<META name="keyword" content="Biobibliographical dictionary of Italian Twentieth-Century librarians">
<META name="description" content="Entry of the Biobibliographical dictionary of Italian Twentieth-Century librarians">
<!-- 000508.SB&AP creato -->
<!-- 010401.SB&AP aggiunto ritr. e emendamenti -->
<!-- 050121.AP ritocchi -->
<!-- 050317.AP aggiunto DBI -->
<!-- 100731.AP aggiunto Giusto e ritocchi -->
<!-- 100806.AP aggiunto link DBI e ritocchi -->
<!-- 120131.AP corretto Giusto, aggiunto DeSimone -->
<!-- 130107.AP aggiunto Boll.ICPL e ritocchi -->
<!-- 201128.AP aggiunte alla bibliografia -->
<!-- 211028.AP aggiunte alla bibliografia e ritocchi -->
<!-- 211125.AP spostata la firma GdG -->
<!-- 220828.AP aggiunta notizia sulle carte -->
</HEAD>
<BODY BGCOLOR="#FFFFFF"><FONT FACE="Times New Roman">
<IMG SRC="/aib/wi/aibv72.gif" ALT="[AIB]" ALIGN="LEFT" HEIGHT="72" WIDTH="71">
<B>&nbsp;AIB. Pubblicazioni. DBBI20</B>
<BR CLEAR="ALL"><DIV ALIGN="CENTER">
<FONT FACE="Times New Roman"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
<HR>
<H3 ALIGN="CENTER">Dizionario bio-bibliografico dei bibliotecari italiani del XX secolo</H3>
<TABLE><TR>
<TD WIDTH="20%" ALIGN="CENTER" VALIGN="TOP">
<IMG SRC="gabrieli.jpg" HEIGHT="250" ALT="[Ritratto]">
<TD WIDTH="78%">
<H2>Gabrieli, Giuseppe</H2>
<P>(Calimera LE 4 aprile 1872 &ndash; Roma 7 aprile 1942)<P>

<P>Fece gli studi universitari a Firenze, dove si laure&ograve; in lettere nel 1895. Dopo la laurea insegn&ograve; nei ginnasi e licei di Lecce (1895-1897), di S. Maria Capua Vetere (1897-1898) e di Napoli (1898-1900), e nel biennio 1900-1902 fu preside del Liceo Convitto di Maglie.<BR>
Agli studi di orientalistica fu attratto dall'essere nato e dall'aver passato la giovinezza e il tempo della sua formazione in terra di Puglia, che egli chiamava "l'Oriente d'Italia"; presso l'Istituto superiore di Firenze aveva frequentato i corsi di arabo e di ebraico, laureandosi con una dissertazione sulla vita e il canzoniere di una poetessa araba. A Napoli, nel 1899, frequent&ograve; l'Istituto orientale conseguendovi il diploma di arabo, grazie al quale pot&eacute; concorrere nell'anno seguente alla cattedra di Lingua e letteratura araba presso l'Universit&agrave; di Palermo, risultando secondo dopo Carlo Alfonso Nallino.<BR>
Il 1902 segn&ograve; una netta svolta nella sua vita, poich&eacute; vinse il concorso per il posto di direttore della Biblioteca dell'Accademia nazionale dei Lincei, un'aulica e storica biblioteca dedicata alla raccolta degli atti accademici di tutto il mondo, non di grande movimento di pubblico, che gli permise di dedicarsi meglio al raccoglimento e allo studio, tanto più che alla biblioteca era stata destinata la ricchissima raccolta libraria islamica del duca Leone Caetani. Diresse la Biblioteca dell'Accademia dal 1903 fino alla morte, anche dopo la trasformazione dovuta all'istituzione dell'Accademia d'Italia.<BR> 
Nel 1915 consegu&igrave; la libera docenza in Lingua e letteratura araba e dal 1917 ebbe l'incarico dell'insegnamento della materia nell'Universit&agrave; di Roma.<BR>
</TR></TABLE>
Fece parte del Comitato promotore dell'Associazione italiana biblioteche, nel 1930, e partecip&ograve; alle sue attivit&agrave; almeno dal 1934.<BR>
Fu anche socio ordinario dal 1927 della Societ&agrave; romana di storia patria (deputato dal 1936), membro del Comitato di redazione della rivista &laquo;Japigia&raquo; dalla sua fondazione e collaboratore della <I>Enciclopedia italiana</I>.<BR>
La bibliografia dei suoi scritti, che conta circa 240 titoli, la maggior parte dei quali relativi alle letterature e religioni orientali (saggistica e bibliografia) e per molta parte riguardanti la storia dell'Accademia dei Lincei, &egrave; vasta anche per quanto riguarda argomenti vari, tra i quali spiccano la Puglia (<I>Biblioteche ed archivi di Puglia</I>, &laquo;Japigia&raquo;, 1 (1930), p. 91-115, 203-224, 345-352 e 454-461), le collezioni di manoscritti (<I>Manoscritti e carte orientali nelle biblioteche e negli archivi d'Italia: dati statistici e bibliografici delle collezioni, loro storia e catalogazione</I>, Firenze: Olschki, 1930; <I>Notizie statistiche storiche bibliografiche delle collezioni di manoscritti oggi conservati nelle biblioteche italiane</I>, Milano: Mondadori, 1936), e le relazioni tra la <I>Divina commedia</I> e gli arabi.<BR>
Un fondo di sue carte &egrave; conservato all'Accademia nazionale dei Lincei.</P>

<P ALIGN="RIGHT">Giorgio De Gregori</P>

<FONT SIZE="-1">
<P>Domenico Giusto. <I>Dizionario bio-bibliografico degli scrittori pugliesi (dalla Rivoluzione francese alla rivoluzione fascista)</I>. Bari: Societ&agrave; editrice tipografica, [1929], p. 183-185, con un ampio elenco di scritti.</P>
<P><I>Giuseppe Gabrieli</I>. (Figure di bibliotecari). &laquo;Accademie e biblioteche d'Italia&raquo;, 16 (1941/42), n. 4, p. 255.</P>
<P>Nicola De Simone-Paladini. <I>Giuseppe Gabrieli</I>. &laquo;Rinascenza salentina&raquo;, 10 (1942), n. 1, p. 51-53.  Segue: Nicola Vacca, <I>Bibliografia salentina di Giuseppe Gabrieli</I>, p. 54-56.</P>
<P>Brizio De Sanctis. <I>Giuseppe Gabrieli: profilo biografico</I>. &laquo;Iapigia&raquo;, 13 (1942), n. 2, p. 132-140, con una fotografia. Segue: F. G. [Francesco Gabrieli], <I>Bibliografia [degli scritti]</I>, p. 141-160.</P>
<P>Alfonso Gallo. <I>Giuseppe Gabrieli</I>. &laquo;Bollettino del R. Istituto di patologia del libro&raquo;, 4 (1942), n. 2, p. 46-48.</P>
<P>Ettore Rossi. <I>In memoria di Giuseppe Gabrieli (1872-1942)</I>. &laquo;Oriente moderno&raquo;, 22 (1942), n. 6, p. 256-257.</P>
<P>Francesco Gabrieli. <I>Lettere di Giuseppe Gabrieli a Leone Caetani</I>. &laquo;Archivio storico pugliese&raquo;, 1 (1948), n. 1, p. 70-83.</P>
<P>Pasquale Sorrenti. <I>Repertorio bibliografico degli scrittori pugliesi contemporanei</I>. 2&ordf; ed. Bari: Arti grafiche Savarese, 1976, p. 270-273.</P> 
<P>Giuseppe Montalenti. <I>Presentazione</I>. In: Giuseppe Gabrieli. <I>Contributi alla storia della Accademia dei Lincei</I>. Roma: Accademia nazionale dei Lincei, 1989, vol. 1, p. V-VI.</P>
<P>Bruna Soravia. <a href="http://www.treccani.it/enciclopedia/giuseppe-gabrieli_(Dizionario-Biografico)/"><I>Gabrieli, Giuseppe</I></a>. In: <I>Dizionario biografico degli italiani</I>. Vol. 51. Roma: Istituto della Enciclopedia italiana, 1998, p. 67-68.</P>
<P>Giorgio De Gregori - Simonetta Butt&ograve;. <A HREF="/aib/editoria/pub065.htm"><I>Per una storia dei bibliotecari italiani del XX secolo: dizionario bio-bibliografico 1900-1990</I></A>. Roma: Associazione italiana biblioteche, 1999, p. 91-92 (voce di Giorgio De Gregori).</P>
<P>Enzo Bottasso. <I>Dizionario dei bibliotecari e bibliografi italiani dal XVI al XX secolo</I>, a cura di Roberto Alciati. [Montevarchi]: Accademia valdarnese del Poggio, 2009, p. 213-214.</P>
</FONT>
<BR>

<HR>
<FONT SIZE="-1"><A HREF="/su-questo-sito/dichiarazione-di-copyright-aib-web/">Copyright AIB</A> 2000-05-08, ultimo aggiornamento 2022-08-28, a cura di <A HREF="/aib/redazione3.htm">Simonetta Butt&ograve;</A> e <A HREF="/su-questo-sito/redazione-aib-web/">Alberto Petrucciani</A><BR>
<B>URL:</B> https://www.aib.it/aib/editoria/dbbi20/gabrieli.htm</FONT>
<HR>
<DIV ALIGN="CENTER"><FONT SIZE="-1">
<A HREF="/">AIB-WEB</A> | <A HREF="/pubblicazioni/">Pubblicazioni AIB</A> | <A HREF="dbbi20.htm">DBBI20 Indice delle voci</A></FONT></FONT></DIV>
</BODY>
</HTML>