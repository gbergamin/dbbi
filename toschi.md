![\[AIB\]](/aib/wi/aibv72.gif){align="LEFT" height="72" width="71"}
** AIB. Pubblicazioni. DBBI20**\

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::

------------------------------------------------------------------------

::: {align="CENTER"}
### Dizionario bio-bibliografico dei bibliotecari italiani del XX secolo

\

## Toschi, Antonio

(Imola BO 13 febbraio 1898 -- Bologna 8 aprile 1964)
:::

Partecipò come volontario alla Prima guerra mondiale, dal febbraio 1917,
venendo smobilitato nell\'aprile 1920.\
Conseguì la laurea in lettere all\'Università di Bologna nel dicembre
1923, con una tesi su *La poesia popolare della Grecia antica*, e
insegnò poi nelle scuole medie. Nel 1931 ottenne all\'Università di
Bologna anche il diploma di biblioteconomia e archivistica.\
Iniziò la sua carriera presso la Biblioteca comunale
dell\'Archiginnasio, in cui entrò a lavorare il 30 aprile 1932,
rimanendovi meno di un anno.\
Passò infatti dal 16 febbraio 1933 nei ruoli delle biblioteche
governative, tra i vincitori del concorso bandito l\'anno precedente, e
prestò servizio come bibliotecario aggiunto alla Biblioteca
universitaria di Bologna. Nel dicembre 1936 fu promosso bibliotecario e
nell\'agosto 1938 bibliotecario capo.\
Nel 1939 lasciò la carriera statale per passare a dirigere la Biblioteca
comunale di Imola, dal 1º maggio, e vi rimase fino al 1949.\
In quell\'anno infatti, liberatasi la direzione della [Biblioteca
universitaria di Bologna](/aib/stor/teche/bo-uni.htm), ottenne di
rientrare nei ruoli delle biblioteche governative e ne fu nominato
direttore dal 1º maggio 1949. Fino a giugno 1952 ricoprì anche
l\'incarico di soprintendente bibliografico per Bologna, la Romagna e le
Marche. Dal gennaio 1955 fu promosso direttore di biblioteca di 3ª
classe, dal luglio 1961 di 2ª classe e dal febbraio 1963 di 1ª classe.\
Fu collocato a riposo per raggiunti limiti di età l\'11 marzo 1963.\
Socio dell\'Associazione italiana biblioteche dal 1932 o 1933, e
presente a molti dei suoi congressi sia prima che dopo la guerra, venne
eletto nel 1950 nel [Comitato regionale di Bologna, Romagna e
Marche](/aib/stor/sezioni/romagna.htm) e poi riconfermato fino al 1964,
ricoprendo la carica di vicepresidente della Sezione dal 1950 al 1953 e
dal 1956 al 1960 e poi quella di presidente dal 1960 alla morte.\
Collaborò con vari articoli all\'«Almanacco dei bibliotecari italiani» e
occasionalmente ad altre riviste.\
Fu anche membro della Deputazione di storia patria per le province di
Romagna e della Società di studi romagnoli.

Alberto Petrucciani

*La scomparsa del dott. Antonio Toschi*. «Il resto del carlino», 10
aprile 1964.

Guglielmo Manfrè. *Antonio Toschi († 8 aprile 1964)*. «Bollettino
d\'informazioni AIB», 4 (1964), n. 2, p. 84 (con l\'elenco delle
principali pubblicazioni).

\[*Breve ricordo*\]. «Almanacco dei bibliotecari italiani», 1965, p.
192.

Giorgio De Gregori - Simonetta Buttò. [*Per una storia dei bibliotecari
italiani del XX secolo: dizionario bio-bibliografico
1900-1990*](/aib/editoria/pub065.htm). Roma: Associazione italiana
biblioteche, 1999, p. 172 (voce di Giorgio De Gregori).

Enzo Bottasso. *Dizionario dei bibliotecari e bibliografi italiani dal
XVI al XX secolo*, a cura di Roberto Alciati. \[Montevarchi\]: Accademia
valdarnese del Poggio, 2009, p. 435-436 (che fa erroneamente riferimento
alla voce del repertorio di Parenti relativa a un omonimo
dell\'Ottocento).

Andrea De Pasquale. *Antonio Toschi*. In: *Dizionario biografico dei
soprintendenti bibliografici (1919-1972)*. Bologna: Bononia University
Press, 2011, p. 607-608 (con l\'elenco degli scritti).

\

------------------------------------------------------------------------

FONT SIZE=\"-1\"\>[Copyright
AIB](/su-questo-sito/dichiarazione-di-copyright-aib-web/) 2000-05-31,
ultimo aggiornamento 2021-12-\*\*, a cura di [Simonetta
Buttò](/aib/redazione3.htm) e [Alberto
Petrucciani](/su-questo-sito/redazione-aib-web/)\
**URL:** https://www.aib.it/aib/editoria/dbbi20/toschi.htm

------------------------------------------------------------------------

::: {align="CENTER"}
[AIB-WEB](/) \| [Pubblicazioni AIB](/pubblicazioni/) \| [DBBI20 Indice
delle voci](dbbi20.htm)
:::
